[{"sloka":"[Rama, Sita and Lakshmana enter the Dandaka forest -- Sages at Dandaka offer prayers and welcome Sri Rama.]ప్రవిశ్య తు మహారణ్యం దణ్డకారణ్యమాత్మవాన్.దదర్శ రామో దుర్ధర్షస్తాపసాశ్రమమణ్డలమ్৷৷3.1.1৷৷"},{"sloka":"కుశచీరపరిక్షిప్తం బ్రాహ్మ్యా లక్ష్మ్యా సమావృతమ్.యథా ప్రదీప్తం దుర్దర్శం గగనే సూర్యమణ్డలమ్৷৷3.1.2৷৷"},{"sloka":"శరణ్యం సర్వభూతానాం సుసమ్మృష్టాజిరం సదా.మృగైర్బహుభిరాకీర్ణం పక్షిసఙ్ఘైస్సమావృతమ్৷৷3.1.3৷৷"},{"sloka":"పూజితం చ ప్రనృత్తం చ నిత్యమప్సరసాం గణైః.విశాలైరగ్నిశరణైః స్రుగ్భాణ్డైరజినైః కుశైః৷৷3.1.4৷৷సమిద్భిస్తోయకలశైః ఫలమూలైశ్చ శోభితమ్.ఆరణ్యైశ్చ మహావృక్షైః పుణ్యైస్స్వాదుఫలైర్వృతమ్৷৷3.1.5৷৷"},{"sloka":"బలిహోమార్చితం పుణ్యం బ్రహ్మఘోషనినాదితమ్.పుష్పైశ్చాన్యైః పరిక్షిప్తం పద్మిన్యా చ సపద్మయా৷৷3.1.6৷৷ఫలమూలాశనైర్దాన్తైశ్చీరకృష్ణాజినామ్బరైః.సూర్యవైశ్వానరాభైశ్చ పురాణైర్మునిభిర్వుతమ్৷৷3.1.7৷৷"},{"sloka":"పుణ్యైశ్చ నియతాహారైః శోభితం పరమర్షిభిః.తద్బ్రహ్మభవనప్రఖ్యం బ్రహ్మఘోషనినాదితమ్৷৷3.1.8৷৷"},{"sloka":"బ్రహ్మవిద్భిర్మహాభాగైర్బ్రాహ్మణైరుపశోభితమ్.తద్దృష్ట్వా రాఘవః శ్రీమాంస్తాపసాశ్రమమణ్డలమ్৷৷3.1.9৷৷అభ్యగచ్ఛన్మహాతేజా విజ్యం కృత్వా మహద్ధనుః."},{"sloka":"దివ్యజ్ఞానోపపన్నాస్తే రామం దృష్ట్వా మహర్షయః৷৷3.1.10৷৷అభ్యగచ్ఛన్స్తదా ప్రీతా వైదేహీం చ యశస్వినీమ్."},{"sloka":"తే తం సోమమివోద్యన్తం దృష్ట్వా వై ధర్మచారిణమ్৷৷3.1.11৷৷లక్ష్మణం చైవ దృష్ట్వా తు వైదేహీం చ యశస్వినీమ్.మఙ్గలాని ప్రయుఞ్జానాః ప్రత్యగృహ్ణన్దృఢవ్రతాః৷৷3.1.12৷৷"},{"sloka":"రూపసంహననం లక్ష్మీం సౌకుమార్యం సువేషతామ్.దదృశుర్విస్మితాకారా రామస్య వనవాసినః৷৷3.1.13৷৷"},{"sloka":"వైదేహీం లక్ష్మణం రామం నేత్రైరనిమిషైరివ.ఆశ్చర్యభూతాన్దదృశుః సర్వే తే వనచారిణః৷৷3.1.14৷৷"},{"sloka":"అత్రైనం హి మహాభాగా స్సర్వభూతహితే రతాః.అతిథిం పర్ణశాలాయాం రాఘవం సంన్యవేశయన్৷৷3.1.15৷৷"},{"sloka":"తతో రామస్య సత్కృత్య విధినా పావకోపమాః.ఆజహ్రుస్తే మహాభాగాః సలిలం ధర్మచారిణః৷৷3.1.16৷৷"},{"sloka":"పుష్పం మూలం ఫలం సర్వమాశ్రమం చ మహాత్మనః.నివేదయిత్వా ధర్మజ్ఞాస్తే తతః ప్రాఞ్జలయోబ్రువన్৷৷3.1.17৷৷"},{"sloka":"ధర్మపాలో జనస్యాస్య శరణ్యస్త్వం మహాయశాః.పూజనీయశ్చ మాన్యశ్చ రాజా దణ్డధరో గురుః৷৷3.1.18৷৷"},{"sloka":"ఇన్ద్రస్యేహ చతుర్భాగః ప్రజా రక్షతి రాఘవ.రాజా తస్మాద్వరాన్భోగాన్రమ్యాన్ భుఙక్తేలోకనమస్కృతః৷৷3.1.19৷৷"},{"sloka":"తే వయం భవతా రక్ష్యా భవద్విషయవాసినః.నగరస్థో వనస్థో వా త్వం నో రాజా జనేశ్వరః৷৷3.1.20৷৷"},{"sloka":"న్యస్తదణ్డా వయం రాజఞ్జితక్రోధా జితేన్ద్రియాః.రక్షణీయాస్త్వయా శశ్వదగర్భభూతాస్తపోధనాః৷৷3.1.21৷৷"},{"sloka":"ఏవముక్త్వా ఫలైర్మూలైః పుష్పైర్వన్యైశ్చ రాఘవమ్.అన్యైశ్చ వివిధాహారైః సలక్ష్మణమపూజయన్৷৷3.1.22৷৷"},{"sloka":"తథాన్యే తాపసాస్సిద్ధా రామం వైశ్వానరోపమాః.న్యాయవృత్తా యథాన్యాయం తర్పయామాసురీశ్వరమ్৷৷3.1.23৷৷"}]