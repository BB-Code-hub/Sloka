[{"sloka":"[Meeting with sage Dharmabrata --- episode of sage Mandakarni and Panchapsara lake --- Rama, Sita and Lakshmana go about living in different hermitages --- arrive at Sutikshna's leave for Agastya's --- story of Ilvala and Vatapi.]అగ్రతః ప్రయయౌ రామస్సీతా మధ్యే సుమధ్యమా.పృష్ఠతస్తు ధనుష్పాణిర్లక్ష్మణోనుజగామ హ৷৷3.11.1৷৷"},{"sloka":"తౌ పశ్యమానౌ వివిధాన్ శైలప్రస్థాన్వనాని చ.నదీశ్చ వివిధా రమ్యా జగ్మతుస్సీతయా సహ৷৷3.11.2৷৷"},{"sloka":"సారసాంశ్చక్రవాకాంశ్చ నదీపులినచారిణః.సరాంసి చ సపద్మాని యుక్తాని జలజైః ఖగైః৷৷3.11.3৷৷"},{"sloka":"యూథబద్ధాంశ్చ పృషతాన్మదోన్మత్తాన్ విషాణినః.మహిషాంశ్చ వరాహాంశ్చ నాగాంశ్చ ద్రుమవైరిణః৷৷3.11.4৷৷"},{"sloka":"తే గత్వా దూరమధ్వానం లమ్బమానే దివాకరే.దదృశుస్సహితా రమ్యం తటాకం యోజనాయతమ్৷৷3.11.5৷৷పద్మపుష్కరసమ్బాధం గజయూథైరలఙ్కృతమ్.సారసైర్హంసకాదమ్బైస్సఙ్కులం జలచారిభిః৷৷3.11.6৷৷"},{"sloka":"ప్రసన్నసలిలే రమ్యే తస్మిన్సరసి శుశ్రువే.గీతవాదిత్రనిర్ఘోషో న తు కశ్చన దృశ్యతే৷৷3.11.7৷৷"},{"sloka":"తతః కౌతూహలాద్రామో లక్ష్మణశ్చ మహాబలః.మునిం ధర్మభృతం నామ ప్రష్టుం సముపచక్రమే৷৷3.11.8৷৷"},{"sloka":"ఇదమత్యద్భుతం శ్రుత్వా సర్వేషాం నో మహామునే.కౌతూహలం మహజ్జాతం కిమిదం సాధు కథ్యతామ్৷৷3.11.9৷৷వక్తవ్యం యది చేదవిప్ర నాతిగుహ్యమపి ప్రభో."},{"sloka":"తేనైవముక్తో ధర్మాత్మా రాఘవేణ మునిస్తదా৷৷3.11.10৷৷ప్రభవం సరసః కృత్స్నమాఖ్యాతుముపచక్రమే."},{"sloka":"ఇదం పఞ్చాప్సరో నామ తటాకం సార్వకాలికమ్৷৷3.11.11৷৷నిర్మితం తపసా రామ మునినా మాణ్డకర్ణినా."},{"sloka":"స హి తేపే తపస్తీవ్రం మాణ్డకర్ణిర్మహామునిః৷৷3.11.12৷৷దశవర్షసహస్రాణి వాయుభక్షో జలాశ్రయః."},{"sloka":"తతః ప్రవ్యథితాస్సర్వే దేవాస్సాగ్నిపురోగమాః৷৷3.11.13৷৷అబ్రువన్ వచనం సర్వే పరస్పరసమాగతాః."},{"sloka":"అస్మాకం కస్యచిత్ స్థానమేష ప్రార్థయతే మునిః৷৷3.11.14৷৷ఇతి సంవిగ్నమనసస్సర్వే తే త్రిదివౌకసః."},{"sloka":"తత్ర కర్తుం తపోవిఘ్నం దేవైస్సర్వైర్నియోజితాః৷৷3.11.15৷৷ప్రధానాప్సరసః పఞ్చ విద్యుచ్చలితవర్చసః."},{"sloka":"అప్సరోభిస్తతస్తాభిర్మునిర్దృష్టపరావరః৷৷3.11.16৷৷నీతో మదనవశ్యత్వం సురాణాం కార్యసిద్ధయే."},{"sloka":"తాశ్చైవాప్సరసః పఞ్చ మునేః పత్నీత్వమాగతాః৷৷3.11.17৷৷తటాకే నిర్మితం తాసామస్మిన్నన్తర్హితం గృహమ్."},{"sloka":"తథైవాప్సరసః పఞ్చ నివసన్త్యో యథాసుఖమ్৷৷3.11.18৷৷రమయన్తి తపోయోగాన్మునిం యౌవనమాస్థితమ్."},{"sloka":"తాసాం సఙ్క్రీడమానానామేష వాదిత్రనిస్స్వనః৷৷3.11.19৷৷శ్రూయతే భూషణోన్మిశ్రో గీతశబ్దో మనోహరః."},{"sloka":"ఆశ్చర్యమితి తస్యైతద్వచనం భావితాత్మనః৷৷3.11.20৷৷రాఘవః ప్రతిజగ్రాహ సహ భ్రాత్రా మహాయశాః."},{"sloka":"ఏవం కథయమానస్య దదర్శాశ్రమమణ్డలమ్৷৷3.11.21৷৷కుశచీరపరిక్షిప్తం బ్రాహ్మ్యా లక్ష్మ్యా సమావృతమ్."},{"sloka":"ప్రవిశ్య సహ వైదేహ్యా లక్ష్మణేన చ రాఘవః৷৷3.11.22৷৷ఉవాస మునిభిస్సర్వైః పూజ్యమానో మహాయశాః."},{"sloka":"తదా తస్మిన్సకాకుత్థ్సః శ్రీమత్యాశ్రమమణ్డలే৷৷3.11.23৷৷ఉషిత్వా తు సుఖం తత్ర పూజ్యమానో మహర్షిభిః.జగామ చాశ్రమాంస్తేషాం పర్యాయేణ తపస్వినామ్৷৷3.11.24৷৷యేషాముషితవాన్ పూర్వం సకాశే స మహాస్త్రవిత్."},{"sloka":"క్వచిత్పరిదశాన్మాసానేకం సంవత్సరం క్వచిత్৷৷3.11.25৷৷క్వచిచ్ఛ చతురో మాసాన్ పఞ్చ షట్చాపరాన్క్వచిత్.అపరత్రాధికం మాసాదప్యర్ధమధికం క్వచిత్৷৷3.11.26৷৷త్రీన్మాసానష్టమాసాంశ్చ రాఘవో న్యవసత్సుఖమ్."},{"sloka":"తథా సంవసతస్తస్య మునీనామాశ్రమేషు వై৷৷3.11.27৷৷రమతశ్చానుకూల్యేన యయుస్సంవత్సరా దశ."},{"sloka":"పరివృత్య చ ధర్మజ్ఞో రాఘవస్సహ సీతయా৷৷3.11.28৷৷సుతీక్ష్ణస్యాశ్రమం శ్రీమాన్పునరేవాజగామ హ."},{"sloka":"స తమాశ్రమమాసాద్య మునిభిః ప్రతిపూజితః৷৷3.11.29৷৷తత్రాపి న్యవసద్రామః కఞ్చిత్కాలమరిన్దమః."},{"sloka":"తదాశ్రమస్థో వినయాత్కదాచిత్తం మహామునిమ్৷৷3.11.30৷৷ఉపాసీనస్సకాకుత్స్థస్సుతీక్ష్ణమిదమబ్రవీత్."},{"sloka":"అస్మిన్నరణ్యే భగవానగస్త్యో మునిసత్తమః৷৷3.11.31৷৷వసతీతి మయా నిత్యం కథాః కథయతాం శ్రుతమ్."},{"sloka":"న తు జానామి తం దేశం వనస్యాస్య మహత్తయా৷৷3.11.32৷৷కుత్రాశ్రమపదం పుణ్యం మహర్షేస్తస్య ధీమతః."},{"sloka":"ప్రసాదాత్తత్ర భవతస్సానుజస్సహ సీతయా৷৷3.11.33৷৷అగస్త్యమభిగచ్ఛేయమభివాదయితుం మునిమ్."},{"sloka":"మనోరథో మహానేష హృది మే పరివర్తతే৷৷3.11.34৷৷యద్యహం తం మునివరం శుశ్రూషేయమపి స్వయమ్."},{"sloka":"ఇతి రామస్య స మునిశ్శ్రుత్వా ధర్మాత్మనో వచః৷৷3.11.35৷৷సుతీక్ష్ణః ప్రత్యువాచేదం ప్రీతో దశరథాత్మజమ్."},{"sloka":"అహమప్యేతదేవ త్వాం వక్తుకామస్సలక్ష్మణమ్৷৷3.11.36৷৷అగస్త్యమభిగచ్ఛేతి సీతయా సహ రాఘవ!."},{"sloka":"దిష్ట్యా త్విదానీమర్థేస్మిన్ స్వయమేవ బ్రవీషి మామ్৷৷3.11.37৷৷అహమాఖ్యామి తే వత్స! యత్రాగస్త్యో మహామునిః."},{"sloka":"యోజనాన్యాశ్రమాత్తాత యాహి చత్వారి వై తతః৷৷3.11.38৷৷దక్షిణేన మహాన్ శ్రీమానగస్త్యభ్రాతురాశ్రమః."},{"sloka":"స్థలప్రాయే వనోద్దేశే పిప్పలీవనశోభితే৷৷3.11.39৷৷బహుపుష్పఫలే రమ్యే నానాశకునినాదితే."},{"sloka":"పద్మిన్యో వివిధాస్తత్ర ప్రసన్నసలిలాశ్శివాః৷৷3.11.40৷৷హంసకారణ్డవాకీర్ణాశ్చక్రవాకోపశోభితాః.తత్రైకాం రజనీం వ్యుష్య ప్రభాతే రామ గమ్యతామ్৷৷3.11.41৷৷"},{"sloka":"దక్షిణాం దిశమాస్థాయ వనషణ్డస్య పార్శ్వతః.తత్రాగస్త్యాశ్రమపదం గత్వా యోజనమన్తరా৷৷3.11.42৷৷"},{"sloka":"రమణీయే వనోద్ధేశే బహుపాదపసంవృతే.రంస్యతే తత్ర వైదేహీ లక్ష్మణశ్చ సహ త్వయా৷৷3.11.43৷৷స హి రమ్యో వనోద్దేశో బహుపాదపసఙ్కులః."},{"sloka":"యది బుద్ధిః కృతా ద్రష్టుమగస్త్యం తం మహామునిమ్৷৷3.11.44৷৷అద్యైవ గమనే బుద్ధిం రోచయస్వ మహాయశః."},{"sloka":"ఇతి రామో మునేశ్శ్రుత్వా సహ భ్రాత్రాభివాద్య చ৷৷3.11.45৷৷ప్రతస్థేముద్దిశ్య సానుజస్సీతయా సహ."},{"sloka":"పశ్యన్వనాని రమ్యాణి పర్వతాంశ్చాభ్రసన్నిభాన్৷৷3.11.46৷৷సరాంసి సరితశ్చైవ పథి మార్గవశానుగాః.సుతీక్ష్ణేనోపదిష్టేన గత్వా తేన పథా సుఖమ్৷৷3.11.47৷৷ఇదం పరమసంహృష్టో వాక్యం లక్ష్మణమబ్రవీత్."},{"sloka":"ఏతదేవాశ్రమపదం నూనం తస్య మహాత్మనః৷৷3.11.48৷৷అగస్త్యస్య మునేర్భ్రాతుర్దృశ్యతే పుణ్యకర్మణః."},{"sloka":"యథా హి మే వనస్యాస్య జ్ఞాతాః పథి సహస్రశః৷৷3.11.49৷৷సన్నతాః ఫలభారేణ పుష్పభారేణ చ ద్రుమాః."},{"sloka":"పిప్పలీనాం చ పక్వానాం వనాదస్మాదుపాగతః৷৷3.11.50৷৷గన్ధోయం పవనోక్షిప్తస్సహసా కటుకోదయః."},{"sloka":"తత్ర తత్ర చ దృశ్యన్తే సఙ్క్షిప్తాః కాష్ఠసఞ్చయాః৷৷3.11.51৷৷లూనాశ్చ పథి దృశ్యన్తే దర్భా వైడూర్యవర్చసః."},{"sloka":"ఏతచ్చ వనమధ్యస్థం కృష్ణాభ్రశిఖరోపమమ్৷৷3.11.52৷৷పావకస్యాశ్రమస్థస్య ధూమాగ్రం సమ్ప్రదృశ్యతే."},{"sloka":"వివిక్తేషు చ తీర్థేషు కృతస్నానా ద్విజాతయః৷৷3.11.53৷৷పుష్పోపహారం కుర్వన్తి కుసుమైస్స్వయమర్జితై."},{"sloka":"తత్సుతీక్ష్ణస్య వచనం యథా సౌమ్య మయా శ్రుతమ్৷৷3.11.54৷৷అగస్త్యస్యాశ్రమో భ్రాతుర్నూనమేష భవిష్యతి."},{"sloka":"నిగృహ్య తపసా మృత్యుం లోకానాం హితకామ్యయా৷৷3.11.55৷৷యస్య భ్రాత్రా కృతేయం దిక్ఛరణ్యా పుణ్యకర్మణా."},{"sloka":"ధారయన్ బ్రాహ్మణం రూపమిల్వలస్సంస్కృతం వదన్৷৷3.11.56৷৷ఆమన్త్రయతి విప్రాన్స్మశ్రాద్ధముద్దిశ్య నిర్ఘృణః."},{"sloka":"భ్రాతరం సంస్కృతం కృత్వా తతస్తం మేషరూపిణమ్৷৷3.11.57৷৷తాన్ ద్విజాన్భోజయామాస శ్రాద్ధదృష్టేన కర్మణా."},{"sloka":"తతో భుక్తవతాం తేషాం విప్రాణామిల్వలోబ్రవీత్৷৷3.11.59৷৷వాతాపే నిష్క్రమన్వేతి స్వరేణ మహతా వదన్."},{"sloka":"తతో భ్రాతుర్వచశ్శ్రుత్వా వాతాపిర్మేషవన్నదన్৷৷3.11.60৷৷భిత్త్వా భిత్త్వా శరీరాణి బ్రాహ్మణానాం వినిష్పతత్."},{"sloka":"బ్రాహ్మాణానాం సహస్రాణి తైరేవం కామరూపిభిః৷৷3.11.61৷৷వినాశితాని సంహత్య నిత్యశః పిశితాశనైః."},{"sloka":"అగస్త్యేన తదా దేవైః ప్రార్థితేన మహర్షిణా৷৷3.11.62৷৷అనుభూయ కిల శ్రాద్ధే భక్షితస్సమహాసురః."},{"sloka":"తతస్సమ్పన్నమిత్యుక్త్వా దత్త్వా హస్తోదకం తతః৷৷3.11.63৷৷భ్రాతరం నిష్క్రమస్వేతి చేల్వలస్సోభ్యభాషత."},{"sloka":"స తం తథా భాషమాణం భ్రాతరం విప్రఘాతినమ్৷৷3.11.64৷৷అబ్రవీత్ప్రహసన్ధీమానగస్త్యో మునిసత్తమః."},{"sloka":"కుతో నిష్క్రమితుం శక్తిర్మయా జీర్ణస్య రక్షసః৷৷3.11.65৷৷భ్రాతుస్తే మేషరూపస్య గతస్య యమసాదనమ్."},{"sloka":"అథ తస్య వచశ్శ్రుత్వా భ్రాతుర్నిధనసంశ్రయమ్৷৷3.11.66৷৷ప్రధర్షయితుమారేభే మునిం క్రోధాన్నిశాచరః."},{"sloka":"సోభిద్రవన్మునిశ్రేష్ఠం మునినా దీప్తతేజసా৷৷3.11.67৷৷చక్షుషానలకల్పేన నిర్దగ్ధో నిధనం గతః."},{"sloka":"తస్యాయమాశ్రమో భ్రాతుస్తటాకవనశోభితః৷৷3.11.68৷৷విప్రానుకమ్పయా యేన కర్మేదం దుష్కరం కృతమ్."},{"sloka":"ఏవం కథయమానస్య తస్య సౌమిత్రిణా సహ.రామస్యాస్తం గతస్సూర్యస్సన్ధ్యాకాలోభ్యవర్తతః৷৷3.11.69৷৷"},{"sloka":"ఉపాస్య పశ్చిమాం సన్ధ్యాం సహ భ్రాత్రా యథావిధి.ప్రవివేశాశ్రమపదం తమృషిం సోభ్యవాదయత్৷৷3.11.70৷৷"},{"sloka":"సమ్యక్ ప్రతిగృహీతశ్చ మునినా తేన రాఘవః.న్యవసత్తాం నిశామేకాం ప్రాశ్య మూలఫలాని చ৷৷3.11.71৷৷"},{"sloka":"తస్యాం రాత్య్రాం వ్యతీతాయాం విమలే సూర్యమణ్డలే.భ్రాతరం తమగస్త్యస్య హ్యామన్త్రయత రాఘవః৷৷3.11.72৷৷"},{"sloka":"అభివాదయే త్వాం భగవన్ సుఖమధ్యుషితో నిశామ్.ఆమన్త్రయే త్వాం గచ్ఛామి గురుం తే ద్రష్టుమగ్రజమ్৷৷3.11.73৷৷"},{"sloka":"గమ్యతామితి తేనోక్తో జగామ రఘునన్దనః.యథోద్దిష్టేన మార్గేణ వనం తచ్చావలోకయన్৷৷3.11.74৷৷"},{"sloka":"నీవారాన్పనసాంస్తాలాంస్తిమిశాన్వఞ్చులాన్ధవాన్.చిరిబిల్వాన్మధూకాంశ్చ బిల్వానపి చ తిన్దుకాన్৷৷3.11.75৷৷"},{"sloka":"పుష్పితాన్పుష్పితాగ్రాభిర్లతాభిరనువేష్టితాన్.దదర్శ రామశ్శతశస్తత్ర కాన్తారపాదపాన్৷৷3.11.76৷৷హస్తిహస్తైర్విమృదితాన్వానరైరుపశోభితాన్.మత్తైశ్శకునిసఙ్ఘైశ్చ శతశశ్చ ప్రణాదితాన్৷৷3.11.77৷৷"},{"sloka":"తతోబ్రవీత్సమీపస్థం రామో రాజీవలోచనః.పృష్ఠతోనుగతం వీరం లక్ష్మణం లక్ష్మివర్ధనమ్৷৷3.11.78৷৷"},{"sloka":"స్నిగ్ధపత్రా యథా వృక్షా యథా క్షాన్తా మృగద్విజాః.ఆశ్రమో నాతిదూరస్థో మహర్షేర్భావితాత్మనః৷৷3.11.79৷৷"},{"sloka":"అగస్త్య ఇతి విఖ్యాతో లోకే స్వేనైవ కర్మణా.ఆశ్రమో దృశ్యతే తస్య పరిశ్రాన్తశ్రమాపహః৷৷3.11.80৷৷"},{"sloka":"ప్రాజ్యధూమాకులవనశ్చీరమాలాపరిష్కృతః.ప్రశాన్తమృగయూథశ్చ నానాశకునినాదితః৷৷3.11.81৷৷"},{"sloka":"తస్యేదమాశ్రమపదం ప్రభావాద్యస్య రాక్షసైః.దిగియం దక్షిణా త్రాసాద్దృశ్యతే నోపభుజ్యతే৷৷3.11.82৷৷"},{"sloka":"యదా ప్రభృతి చాక్రాన్తా దిగియం పుణ్యకర్మణా.తదా ప్రభృతి నిర్వైరాః ప్రశాన్తా రజనీచరాః৷৷3.11.83৷৷"},{"sloka":"నామ్నా చేయం భగవతో దక్షిణా దిక్ప్రదక్షిణా.ప్రథితా త్రిషు లోకేషు దుర్ధర్షా క్రూరకర్మభిః৷৷3.11.84৷৷"},{"sloka":"మార్గం నిరోద్ధుం నిరతో భాస్కరస్యాచలోత్తమః.నిదేశం పాలయన్యస్య విన్ధ్యశైలా న వర్ధతే৷৷3.11.85৷৷అయం దీర్ఘాయుషస్తస్య లోకే విశ్రుతకర్మణః.అగస్త్యస్యాశ్రమ శ్రీమాన్వినీతజనసేవితః৷৷3.11.86৷৷"},{"sloka":"ఏష లోకార్చితస్సాధుర్హితే నిత్యరతస్సతామ్.అస్మానభిగతానేష శ్రేయసా యోజయిష్యతి৷৷3.11.87৷৷"},{"sloka":"ఆరాధయిష్యామ్యత్రాహమగస్త్యం తం మహామునిమ్. శేషం చ వనవాసస్య సౌమ్య వత్స్యామ్యహం ప్రభో৷৷3.11.88৷৷"},{"sloka":"అత్ర దేవాస్సగన్ధర్వాస్సిద్ధాశ్చ పరమర్షయః.అగస్త్యం నియతాహారం సతతం పర్యుపాసతే৷৷3.11.89৷৷"},{"sloka":"నాత్ర జీవేన్మృషావాదీ క్రూరో వా యది వా శఠః.నృశంసః కామవృత్తో వా మునిరేష తథావిధః৷৷3.11.90৷৷"},{"sloka":"అత్ర దేవాశ్చ యక్షాశ్చ నాగాశ్చ పతగైస్సహ.వసన్తి నియతాహారా ధర్మమారాధయిష్ణవః৷৷3.11.91৷৷"},{"sloka":"అత్ర సిద్ధా మహాత్మానో విమానైజస్సూర్యసన్నిభైః.త్యక్తదేహా నవైర్దేహైః స్వర్యాతాః పరమర్షయః৷৷3.11.92৷৷"},{"sloka":"యక్షత్వమమరత్వం చ రాజ్యాని వివిధాని చ.అత్ర దేవాః ప్రయచ్ఛన్తి భూతైరారాధితాశ్శుభైః৷৷3.11.93৷৷"}]