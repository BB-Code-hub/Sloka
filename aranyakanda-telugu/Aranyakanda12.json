[{"sloka":"[ Agastya extends hospitality to Rama, Lakshmana and Sita --- Rama receives the divine bow, many other weapons and missiles from  Agastya.]  సప్రవిశ్యాశ్రమపదం లక్ష్మణో రాఘవానుజః. అగస్త్యశిష్యమాసాద్య వాక్యమేతదువాచ హ৷৷3.12.1৷৷ "},{"sloka":"రాజా దశరథో నామ జ్యేష్ఠస్తస్య సుతో బలీ. రామః ప్రాప్తో మునిం ద్రష్టుం భార్యయా సహ సీతయా৷৷3.12.2৷৷ "},{"sloka":"లక్ష్మణో నామ తస్యాహం భ్రాతా త్వవరజో హితః. అనుకూలశ్చ భక్తశ్చ యది తే శ్రోత్రమాగతః৷৷3.12.3৷৷ "},{"sloka":"తే వయం వనమత్యుగ్రం ప్రవిష్టాః పితృశాసనాత్. ద్రష్టుమిచ్ఛామహే సర్వే భగవన్తం నివేద్యతామ్৷৷3.12.4৷৷ "},{"sloka":"తస్య తద్వచనం శ్రుత్వా లక్ష్మణస్య తపోధనః. తథేత్యుక్త్వాగ్నిశరణం ప్రవివేశ నివేదితుమ్৷৷3.12.5৷৷ "},{"sloka":"స ప్రవిశ్య మునిశ్రేష్ఠం తపసా దుష్ప్రధర్షణమ్. కృతాఞ్జలిరువాచేదం రామాగమనమఞ్జసా৷৷3.12.6৷৷ యథోక్తం లక్ష్మణేనైవ శిష్యోగస్త్యస్య సమ్మతః. "},{"sloka":"పుత్రౌ దశరథస్యేమౌ రామో లక్ష్మణ ఏవ చ৷৷3.12.7৷৷ప్రవిష్టావాశ్రమపదం సీతయా సహ భార్యయా. "},{"sloka":"ద్రష్టుం భవన్తమాయాతౌ శుశ్రూషార్థమరిన్దమౌ৷৷3.12.8৷৷ యదత్రానన్తరం తత్త్వమాజ్ఞాపయితుమర్హసి. "},{"sloka":"తతశ్శిష్యాదుపశ్రుత్య ప్రాప్తం రామం సలక్ష్మణమ్৷৷3.12.9৷৷ వైదేహీం చ మహాభాగామిదం వచనమబ్రవీత్. "},{"sloka":"దిష్ట్యా రామశ్చిరస్యాద్య ద్రష్టుం మాం సముపాగతః৷৷3.12.10৷৷ మనసా కాఙ్క్షితం హ్యస్య మయాప్యాగమనం ప్రతి. "},{"sloka":"గమ్యతాం సత్కృతో రామస్సభార్యస్సహలక్ష్మణః৷৷3.12.11৷৷ ప్రవేశ్యతాం సమీపం మే కిం చాసౌ న ప్రవేశితః. "},{"sloka":"ఏవముక్తస్తు మునినా ధర్మజ్ఞేన మహాత్మనా৷৷ 3.12.12৷৷ అభివాద్యాబ్రవీచ్ఛిష్యస్తథేతి నియతాఞ్జలిః. "},{"sloka":"తతో నిష్క్రమ్య సమ్భ్రాన్తశ్శిష్యో లక్ష్మణమబ్రవీత్৷৷3.12.13৷৷ క్వాసౌ రామో మునిం ద్రష్టుమేతు ప్రవిశతు స్వయమ్. "},{"sloka":"తతో గత్వాశ్రమద్వారం శిష్యేణ సహ లక్ష్మణః৷৷ 3.12.14৷৷ దర్శయామాస కాకుత్స్థం సీతాం చ జనకాత్మజామ్. "},{"sloka":"తం శిష్యః ప్రశ్రితో వాక్యమగస్త్యవచనం బ్రువన్৷৷3.12.15৷৷ ప్రావేశయద్యథాన్యాయం సత్కారార్హం సుసత్కృతమ్. "},{"sloka":"ప్రవివేశ తతో రామస్సీతయా సహలక్ష్మణః৷৷3.12.16৷৷ ప్రశాన్తహరిణాకీర్ణమాశ్రమం హ్యవలోకయన్. "},{"sloka":"స తత్ర బ్రహ్మణః స్థానమగ్నేః స్థానం తథైవ చ৷৷3.12.17৷৷ విష్ణోః స్థానం మహేన్ద్రస్య స్థానం చైవ వివస్వతః. సోమస్థానం భగస్థానం స్థానం కౌబేరమేవ చ৷৷3.12.18৷৷ దాతుర్విధాతుః స్థానేచ వాయోః స్థానం తథైవ చ. నాగరాజస్య చ స్థానమనన్తస్య మహాత్మనః৷৷3.12.19৷৷ స్థానం తథైవ గాయత్ర్యా వసూనాం స్థానమేవ చ. స్థానం చ పాశహస్తస్య వరుణస్య మహాత్మనః৷৷3.12.20৷৷ కార్తికేయస్య చ స్థానం ధర్మస్థానం చ పశ్యతి. "},{"sloka":"తతశ్శిష్యైః పరివృతో మునిరప్యభినిష్పతత్৷৷3.12.21৷৷ తం దదర్శాగ్రతో రామో మునీనాం దీప్తతేజసామ్. "},{"sloka":"అబ్రవీద్వచనం వీరో లక్ష్మణం లక్ష్మివర్ధనమ్. 3.12.22৷৷ ఏష లక్ష్మణ నిష్క్రామత్యగస్త్యో భగవానృషిః. ఔదార్యేణావగచ్ఛామి నిధానం తపసామిమమ్৷৷ 3.12.23৷৷ "},{"sloka":"ఏవముక్త్వా మహాబాహురగస్త్యం సూర్యవర్చసమ్.జగ్రాహ పరమప్రీతస్తస్య పాదౌ పరన్తపః৷৷3.12.24৷৷ "},{"sloka":"అభివాద్య తు ధర్మాత్మా తస్థౌ రామః కృతాఞ్జలిః. సీతయా సహ వైదేహ్యా తదా రామః సలక్ష్మణః৷৷3.12.25৷৷ "},{"sloka":"ప్రతిజగ్రాహ కాకుత్స్థమర్చయిత్వాసనోదకైః. కుశలప్రశ్నముక్త్వా చ ఆస్యతామితి చాబ్రవీత్৷৷ 3.12.26৷৷ "},{"sloka":"అగ్నిం హుత్వా ప్రదాయార్ఘ్యమతిథీన్ ప్రతిపూజ్య చ. వానప్రస్థ్యేన ధర్మేణ స తేషాం భోజనం దదౌ৷৷ 3.12.27৷৷ "},{"sloka":"ప్రథమం చోపవిశ్యాథ ధర్మజ్ఞో మునిపుఙ్గవః. ఉవాచ రామమాసీనం ప్రాఞ్జలిం ధర్మకోవిదమ్৷৷3.12.28৷৷ "},{"sloka":"అగ్నిం హుత్వా ప్రదాయార్ఘ్యమతిథిం ప్రతిపూజయేత్. అన్యథా ఖలు కాకుత్స్థ తపస్వీ సముదాచరన్৷৷3.12.29৷৷ దుఃసాక్షీవ పరే లోకే స్వాని మాంసాని భక్షయేత్. "},{"sloka":"రాజా సర్వస్య లోకస్య ధర్మచారీ మహారథః৷৷3.12.30৷৷ పూజనీయశ్చ మాన్యశ్చ భవాన్ ప్రాప్తః ప్రియాతిథిః. "},{"sloka":"ఏవముక్త్వా ఫలైర్మూలైః పుష్పైరన్యైశ్చ రాఘవమ్৷৷ 3.12.31৷৷ పూజయిత్వా యథాకామం పునరేవ తతోబ్రవీత్. "},{"sloka":"ఇదం దివ్యం మహచ్చాపం హేమరత్నవిభూషితమ్৷৷3.12.32৷৷ వైష్ణవం పురుషవ్యాఘ్ర నిర్మితం విశ్వకర్మణా. అమోఘస్సూర్యసఙ్కాశో బ్రహ్మదత్తశ్శరోత్తమః৷৷3.12.33৷৷ "},{"sloka":"దత్తౌ మమ మహేన్ద్రేణ తూణీ చాక్షయసాయకౌ. సమ్పూర్ణౌ నిశితైర్బాణైర్జ్వలద్భిరివ పావకైః৷৷3.12.34৷৷ మహారజతకోశోయమసిర్హేమవిభూషితః. "},{"sloka":"అనేన ధనుషా రామ హత్వా సంఖ్యే మహాసురాన్৷৷3.12.35৷৷ఆజహార శ్రియం దీప్తాం పురా విష్ణుర్దివౌకసామ్. "},{"sloka":"తద్ధనుస్తౌ చ తూణీరౌ శరం ఖఙ్గం చ మానద৷৷ 3.12.36৷৷ జయాయ ప్రతిగృహ్ణీష్వ వజ్రం వజ్రధరో యథా. "},{"sloka":"ఏవముక్త్వా మహాతేజాః సమస్తం తద్వరాయుధమ్. దత్వా రామాయ భగవానగస్త్యః పునరబ్రవీత్৷৷3.12.37৷৷ "}]