[{"sloka":"[Meeting of Rama and Jatayu - Jatayu tells the story of the birth of all beings, including his race.]అథ పఞ్చవటీం గచ్ఛన్నన్తరా రఘునన్దనః.ఆససాద మహాకాయం గృధ్రం భీమపరాక్రమమ్৷৷3.14.1৷৷"},{"sloka":"తం దృష్ట్వా తౌ మహాభాగౌ వటస్థం రామలక్ష్మణౌ.మేనాతే రాక్షసం పక్షిం బ్రువాణౌ కో భవానితి৷৷3.14.2৷৷"},{"sloka":"స తౌ మధురయా వాచా సౌమ్యయా ప్రీణయన్నివ.ఉవాచ వత్స! మాం విద్ధి వయస్యం పితురాత్మనః৷৷3.14.3৷৷"},{"sloka":"స తం పితృసఖం బుద్ధ్వా పూజయామాస రాఘవః.స తస్య కులమవ్యగ్రమథ పప్రచ్ఛ నామ చ৷৷3.14.4৷৷"},{"sloka":"రామస్య వచనం శ్రుత్వా సర్వభూతసముద్భవమ్.ఆచచక్షే ద్విజస్తస్మై కులమాత్మానమేవ చ৷৷3.14.5৷৷"},{"sloka":"పూర్వకాలే మహాబాహో యే ప్రజాపతయోభవన్.తాన్మే నిగదతస్సర్వానాదితశ్శృణు రాఘవ৷৷3.14.6৷৷"},{"sloka":"కర్దమః ప్రథమస్తేషాం విక్రీతస్తదనన్తరః.శేషశ్చ సంశ్రయశ్చైవ బహుపుత్రశ్చ వీర్యవాన్৷৷3.14.7৷৷స్థాణుర్మరీచిరత్రిశ్చ క్రతుశ్చైవ మహాబలః.పులస్త్యశ్చాఙ్గిరాశ్చైవ ప్రచేతాః పూలహస్తథా৷৷3.14.8৷৷దక్షో వివస్వానపరోరిష్టనేమిశ్చ రాఘవ.కాశ్యపశ్చ మహాతేజాస్తేషామాసీచ్చ పశ్చిమః৷৷3.14.9৷৷"},{"sloka":"ప్రజాపతేస్తు దక్షస్య బభూవురితి విశ్రుతమ్.షష్టిర్దుహితరో రామ యశస్విన్యో మహాయశః৷৷3.14.10৷৷"},{"sloka":"కాశ్యపః ప్రతిజగ్రాహ తాసామష్టౌ సుమధ్యమాః.అదితిం చ దితిం చైవ దనుమప్యథ కాలికామ్৷৷3.14.11৷৷తామ్రాం క్రోధవశాం చైవ మనుం చాప్యనలామపి."},{"sloka":"తాస్తు కన్యాస్తతః ప్రీతః కాశ్యపః పునరబ్రవీత్৷৷3.14.12৷৷పుత్రాం స్స్రైలోక్యభర్తృ్వై జనయిష్యథ మత్సమాన్."},{"sloka":"అదితిస్తన్మనా రామ దితిశ్చ మనుజర్షభ৷৷3.14.13৷৷కాలికా చ మహాబాహో శేషాస్త్వమనసోభవన్."},{"sloka":"అదిత్యాం జజ్ఞిరే దేవాత్రయస్త్రింశదరిందమ!৷৷3.14.14৷৷ఆదిత్యా వసవో రుద్రా హ్యశ్వినౌ చ పరన్తప."},{"sloka":"దితిస్త్వజనయత్పుత్రాన్ దైత్యాంస్తాత యశస్వినః৷৷3.14.15৷৷తేషామియం వసుమతీ పురాసీత్సవనార్ణవా."},{"sloka":"దనుస్త్వజనయత్పుత్రమశ్వగ్రీవమరిన్దమ৷৷3.14.16৷৷నరకం కాలకంచైవ కాలికాపి వ్యజాయత."},{"sloka":"క్రౌఞ్చీం భాసీం తథా శ్యేనీం ధృతరాష్ట్రీం తథా శుకీమ్৷৷3.14.17৷৷తామ్రాపి సుషువే కన్యాః పఞ్చైతా లోకవిశ్రుతాః."},{"sloka":"ఉలూకాఞ్జనయత్క్రౌఞ్చీ భాసీ భాసాన్వ్యజాయత৷৷3.14.18৷৷శ్యేనీ శ్యేనాంశ్చ గృధ్రాంశ్చ వ్యజాయత సుతేజసః.ధృతరాష్ట్రీతు హంసాంశ్చ కలహంసాంశ్చ సర్వశః৷৷3.14.19৷৷"},{"sloka":"చక్రవాకాంశ్చ భద్రం తే విజజ్ఞే సాపి భామినీ.శుకీ నతాం విజజ్ఞే తు నతాయా వినతా సుతా৷৷3.14.20৷৷"},{"sloka":"దశ క్రోధవశా రామ విజజ్ఞే హ్యాత్మసమ్భవాః.మృగీం చ మృగమన్దాం చ హరీం భద్రమదామపి৷৷3.14.21৷৷మాతఙ్గీమపి శార్దూలీం శ్వేతాం చ సురభిం తథా.సర్వలక్షణసమ్పన్నాం సురసాం కద్రుకామపి৷৷3.14.22৷৷"},{"sloka":"అపత్యం తు మృగాస్సర్వే మృగ్యా నరవరోత్తమ.ఋక్షాశ్చ మృగమన్దాయాస్సృమరాశ్చమరా స్తథా৷৷3.14.23৷৷"},{"sloka":"హర్యాశ్చ హరయోపత్యం వానరాశ్చ తరస్స్వినః.తతస్త్విరావతీం నామ జజ్ఞే భద్రమదా సుతామ్৷৷3.14.24৷৷"},{"sloka":"తస్యాస్త్వైరావతః పుత్రో లోకనాథో మహాగజః.మాతఙ్గ్యా స్త్వథ మాతఙ్గా అపత్యం మనుజర్షభ৷৷3.14.25৷৷"},{"sloka":"గోలాఙ్గూలాంశ్చ శార్దూలీ వ్యాఘ్రాంశ్చాజనయత్సుతాన్.దిశాగజాంశ్చ కాకుత్స్థ శ్వేతాప్యజనయత్సుతాన్৷৷3.14.26৷৷"},{"sloka":"తతో దుహితరౌ రామ సురభిర్ద్వేవ్యజాయత.రోహిణీం నామ భద్రం తే గన్ధర్వీం చ యశస్స్వినీమ్৷৷3.14.27৷৷"},{"sloka":"రోహిణ్యజనయద్గావై గన్ధర్వీ వాజినస్సుతాన్.సురసాజనయన్నాగాన్రామ కద్రూస్తు పన్నగాన్৷৷3.14.28৷৷"},{"sloka":"మనుర్మనుష్యాన్ జనయద్రామ పుత్రాన్ యశస్వినః.బ్రాహ్మణాన్ క్షత్రియాన్ వైశ్యాన్ శూద్రాంశ్చ మనుజర్షభ৷৷3.14.29৷৷"},{"sloka":"సర్వాన్ పుణ్యఫలాన్వృక్షాననలాపి వ్యజాయత.వినతా చ శుకీపౌత్రీ కద్రూశ్చ సురసాస్వసా৷৷3.14.30৷৷"},{"sloka":"కద్రూర్నాగం సహస్రాస్యం విజజ్ఞే ధరణీధరమ్.ద్వౌ పుత్రౌ వినతాయాస్తు గరుడోరుణ ఏవ చ৷৷3.14.31৷৷"},{"sloka":"తస్మాజ్జాతోహమరుణాత్సమ్పాతిస్తు మమాగ్రజః.జటాయురితి మాం విద్ధి శ్యేనీపుత్రమరిన్దమ৷৷3.14.32৷৷"},{"sloka":"సోహం వాససహాయస్తే భవిష్యామి యదీచ్ఛసి.ఇదం దుర్గం హి కాన్తారం మృగరాక్షస సేవితమ్৷৷3.14.33৷৷సీతాం చ తాత రక్షిష్యే త్వయి యాతే సలక్ష్మణే."},{"sloka":"జటాయుషం తం ప్రతిపూజ్య రాఘవో ముదా పరిష్వజ్య చ సన్నతోభవత్.పితుర్హి శుశ్రావ సఖిత్వమాత్మవాన్ జటాయుషా సఙ్కథితం పునః పునః৷৷3.14.34৷৷"},{"sloka":"స తత్ర సీతాం పరిదాయ మైథిలీం సహైవ తేనాతిబలేన పక్షిణా.జగామ తాం పఞ్చవటీం సలక్ష్మణో రిపూన్దిధక్షఞ్ఛలభాని వానలః৷৷3.14.35৷৷"}]