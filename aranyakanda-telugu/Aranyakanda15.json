[{"sloka":"[Rama, Lakshmana and Sita enter Panchavati --Lakshmana makes a thatched cottage at Panchavati -- performance of traditional sacrifices before entering the cottage --description of the beautiful nature around Panchavati and river Godavari.]తతః పఞ్చవటీం గత్వా నానావ్యాలమృగాయుతామ్.ఉవాచ భ్రాతరం రామస్సౌమిత్రిం దీప్తతేజసమ్৷৷3.15.1৷৷"},{"sloka":"ఆగతాః స్మ యథోద్దిష్టమముం దేశం మహర్షిణా. అయం పఞ్చవటీదేశస్సౌమ్య పుష్పితపాదపః৷৷3.15.2৷৷"},{"sloka":"సర్వతశ్చార్యతాం దృష్టిః కాననే నిపుణోహ్యసి.ఆశ్రమః కతరస్మిన్నో దేశే భవతి సమ్మతః৷৷3.15.3৷৷"},{"sloka":"రమతే యత్ర వైదేహీ త్వమహం చైవ లక్ష్మణ.తాదృశో దృశ్యతాం దేశస్సన్నికృష్టజలాశయః৷৷3.15.4৷৷వనరామణ్యకం యత్ర స్థలరామణ్యకం తథా.సన్నికృష్టం చ యత్ర స్యాత్సమిత్పుష్పకుశోదకమ్৷৷3.15.5৷৷"},{"sloka":"ఏవముక్తస్తు రామేణ లక్ష్మణ సంయతాఞ్జలిః.సీతాసమక్షం కాకుత్స్థమిదం వచనమబ్రవీత్৷৷3.15.6৷৷"},{"sloka":"పరవానస్మి కాకుత్స్థ త్వయి వర్షశతం స్థితే.స్వయం తు రుచిరే దేశే క్రియతామితి మాం వద৷৷3.15.7৷৷"},{"sloka":"సుప్రీతస్తేన వాక్యేన లక్ష్మణస్య మహాత్మనః.విమృశన్రోచయామాస దేశం సర్వగుణాన్వితమ్৷৷3.15.8৷৷"},{"sloka":"స తం రుచిరమాక్రమ్య దేశమాశ్రమకర్మణి.హస్తౌ గృహీత్వా హస్తేన రామస్సౌమిత్రిమబ్రవీత్৷৷3.15.9৷৷"},{"sloka":"అయం దేశస్సమశ్రీమాన్ పుష్పితైస్తరుభిర్వృతః.ఇహాశ్రమపదం సౌమ్య యథావత్కర్తుమర్హసి৷৷3.15.10৷৷"},{"sloka":"ఇయమాదిత్యసఙ్కాశైః పద్మైస్సురభిగన్ధిభిః.అదూరే దృశ్యతే రమ్యా పద్మినీ పద్మశోభితా৷৷3.15.11৷৷"},{"sloka":"యథాతఖ్యాతమగస్త్యేన మునినా భావితాత్మనా.ఇయం గోదావరీ రమ్యా పుష్పితైస్తరుభిర్వృతా৷৷3.15.12৷৷హంసకారణ్డవాకీర్ణా చక్రవాకోపశోభితా."},{"sloka":"నాతిదూరే న చాసన్నే మృగయూథపిపీడితాః৷৷3.15.13৷৷మయూరనాదితా రమ్యాః ప్రాంశవో బహుకన్దరాః.దృశ్యన్తే గిరయః సౌమ్య ఫుల్లైస్తరుభిరావృతాః৷৷3.15.14৷৷"},{"sloka":"సౌవర్ణైరాజతైస్తామ్రైర్దేశే దేశే చ ధాతుభిః.గవాక్షితా ఇవభాన్తి గజాః పరమభక్తిభిః৷৷3.15.15৷৷"},{"sloka":"సాలైస్తాలైస్తమాలైశ్చ ఖర్జూరపనసామ్రకైః.నీవారైస్తిమిశైశ్చైవ పున్నాగైశ్చోపశోభితాః৷৷3.15.16৷৷చూతైరశోకైస్తిలకైశ్చమ్పకైః కేతకైరపి.పుష్పగుల్మలతోపేతైస్తైస్తైస్తరుభిరావృతాః৷৷3.15.17৷৷చన్దనైస్పన్దనైర్నీపైః పర్ణాసైర్లికుచైరపి.ధవాశ్వకర్ణఖదిరైః శమీకింశుకపాటలైః৷৷3.15.18৷৷"},{"sloka":"ఇదం పుణ్యమిదం మేధ్యమిదం బహుమృగద్విజమ్.ఇహ వత్స్యామ సౌమిత్రే సార్ధమేతేన పక్షిణా৷৷3.15.19৷৷"},{"sloka":"ఏవముక్తస్తు రామేణ లక్ష్మణః పరవీరహా.అచిరేణాశ్రమం భ్రాతుశ్చకార సుమహాబలః৷৷3.15.20৷৷"},{"sloka":"పర్ణశాలాం సువిపులాం తత్ర సఙ్ఖాతమృత్తికామ్.సుస్తమ్భాం మస్కరైర్దీర్ఘైః కృతవంశాం సుశోభనామ్৷৷3.15. 21৷৷శమీశాఖాభిరాస్తీర్య దృఢపాశావపాశితామ్.కుశకాశశరైః పర్ణైస్సుపరిచ్ఛాదితాం తథా৷৷3.15.22৷৷సమీకృతతలాం రమ్యాం చకార లఘువిక్రమః.నివాసం రాఘవస్యార్థే ప్రేక్షణీయమనుత్తమమ్৷৷3.15.23৷৷"},{"sloka":"సహసా లక్ష్మణః శ్రీమాన్ నదీం గోదావరీం తదా.స్నాత్వా పద్మాని చాదాయ సఫలః పునరాగతః৷৷3.15.24৷৷"},{"sloka":"తతః పుష్పబలిం కృత్వా శాన్తిం చ స యథావిధి.దర్శయామాస రామాయ తదాశ్రమపదం కృతమ్৷৷3.15.25৷৷"},{"sloka":"స తం దృష్ట్వా కృతం సౌమ్యమాశ్రమం సీతయా సహ.రాఘవః పర్ణశాలాయాం హర్షమాహారయత్పరమ్৷৷3.15.26৷৷"},{"sloka":"సుసంహృష్టః పరిష్వజ్య బహుభ్యాం లక్ష్మణం తదా.అతిస్నిగ్ధం చ గాఢం చ వచనం చేదమబ్రవీత్৷৷3.15.27৷৷"},{"sloka":"ప్రీతోస్మి తే మహత్కర్మ త్వయా కృతమిదం ప్రభో.ప్రదేయో యన్నిమిత్తం తే పరిష్వఙ్గో మయా కృతః৷৷3.15.28৷৷"},{"sloka":"భావజ్ఞేన కృతజ్ఞేన ధర్మజ్ఞేన చ లక్ష్మణ.త్వయా పుత్రేణ ధర్మాత్మా న సంవృత్తః పితా మమ৷৷3.15.29৷৷"},{"sloka":"ఏవం లక్ష్మణముక్త్వా తు రాఘవో లక్ష్మివర్ధనః.తస్మిన్ దేశే బహుఫలే న్యవసత్సుసుఖం వశీ৷৷3.15.30৷৷"},{"sloka":"కఞ్చిత్కాలం స ధర్మాత్మా సీతయా లక్ష్మణేన చ.అన్వాస్యమానో న్యవసత్స్వర్గలోకే యథామరః৷৷3.15.31৷৷"}]