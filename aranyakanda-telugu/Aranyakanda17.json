[{"sloka":"[Surpanakha meets Rama --reveals  her identity -- expresses her desire to be his wife]కృతాభిషేకో రామస్తు సీతా సౌమిత్రిరేవ చ.తస్మాద్గోదావరీతీరాత్తతో జగ్ముస్వమాశ్రమమ్৷৷3.17.1৷৷"},{"sloka":"ఆశ్రమం తముపాగమ్య రాఘవస్సహ లక్ష్మణః.కృత్వా పౌర్వాహ్ణికం కర్మ పర్ణశాలాముపాగమత్৷৷3.17.2৷৷"},{"sloka":"ఉవాస సుఖితస్తత్ర పూజ్యమానో మహర్షిభిః.లక్ష్మణేన సహ భ్రాత్రా చకార వివిధాః కథాః৷৷3.17.3৷৷"},{"sloka":"స రామః పర్ణశాలాయామాసీనస్సహ సీతయా.విరరాజ మహాబాహుశ్చిత్రయా చన్ద్రమాః ఇవ৷৷3.17.4৷৷"},{"sloka":"తథాసీనస్య రామస్య కథాసంసక్తచేతసః.తం దేశం రాక్షసీ కాచిదాజగామ యదృచ్ఛయా৷৷3.17.5৷৷"},{"sloka":"సా తు శూర్పణఖా నామ దశగ్రీవస్య రాక్షసః.భగినీ రామమాసాద్య దదర్శ త్రిదశోపమమ్৷৷3.17.6৷৷"},{"sloka":"సింహోరస్కం మహాబాహుం పద్మపత్రనిభేక్షణమ్.ఆజానుబాహుం దీప్తాస్యమతీవ ప్రియదర్శనమ్৷৷3.17.7৷৷గజవిక్రాన్తగమనం జటామణ్డలధారిణమ్.సుకుమారం మహాసత్త్వం పార్థివవ్యఞ్జనాన్వితమ్৷৷3.17.8৷৷రామమిన్దీవరశ్యామం కన్దర్పసదృశప్రభమ్.బభూవేన్ద్రోపమం దృష్ట్వా రాక్షసీ కామమోహితా৷৷3.17.9৷৷"},{"sloka":"సుముఖం దుర్ముఖీ రామం వృత్తమధ్యం మహోదరీ.విశాలాక్షం విరూపాక్షీ సుకేశం తామ్రమూర్ధజా৷৷3.17.10৷৷ప్రీతిరూపం విరూపా సా సుస్వరం భైరవస్వరా.తరుణం దారుణా వృద్ధా దక్షిణం వామభాషిణీ৷৷3.17.11৷৷న్యాయవృత్తం సుదుర్వృత్తా ప్రియమప్రియదర్శనా.శరీరజసమావిష్టా రాక్షసీ వాక్యమబ్రవీత్৷৷3.17.12৷৷"},{"sloka":"జటీ తాపసరూపేణ సభార్యశ్శరచాపధృత్.ఆగతస్త్వమిమం దేశం కథం రాక్షససేవితమ్৷৷3.17.13৷৷కిమాగమనకృత్యం తే తత్త్వమాఖ్యాతుమర్హసి."},{"sloka":"ఏవముక్తస్తు రాక్షస్యా శూర్పణఖ్యా పరన్తపః৷৷3.17.14৷৷ఋజుబుద్ధితయా సర్వమాఖ్యాతుముపచక్రమే."},{"sloka":"అనృతం న హి రామస్య కదాచిదపి సమ్మతమ్৷৷3.17.15৷৷విశేషేణాశ్రమస్థస్య సమీపే స్త్రీజనస్య చ."},{"sloka":"ఆసీద్ధశరథో నామ రాజా త్రిదశవిక్రమః৷৷3.17.16৷৷తస్యాహమగ్రజః పుత్రో రామో నామ జనైశ్శ్రుతః."},{"sloka":"భ్రాతాయం లక్ష్మణో నామ యవీయాన్మామనువ్రతః৷৷3.17.17৷৷ఇయం భార్యా చ వైదేహీ మమ సీతేతి విశ్రుతా."},{"sloka":"నియోగాత్తు నరేన్ద్రస్య పితుర్మాతుశ్చ యన్త్రితః৷৷3.17.18৷৷ధర్మార్థం ధర్మకాఙ్క్షీ చ వనం వస్తుమిహాగతః."},{"sloka":"త్వాం తు వేదితుమిచ్ఛామి కథ్యతాం క్వాసి కస్య వా৷৷3.17.19৷৷న హి తావన్మనోజ్ఞాఙ్గీ రాక్షసీ ప్రతిభాసి మే."},{"sloka":"ఇహ వా కి నిమిత్తం త్వమాగతా బ్రూహి తత్వతః৷৷3.17.20৷৷సాబ్రవీద్వచనం శ్రుత్వా రాక్షసీ మదనార్దితా."},{"sloka":"శ్రూయతాం రామ వక్ష్యామి తత్త్వార్థం వచనం మమ. 3.17.21৷৷అహం శూర్పణఖా నామ రాక్షసీ కామరూపిణీ.అరణ్యం విచరామీదమేకా సర్వభయఙ్కరా৷৷3.17.22৷৷"},{"sloka":"రావణో నామ మే భ్రాతా బలీయాన్రాక్షసేశ్వరః.వీరో విశ్రవసః పుత్రో యది తే శ్రోత్రమాగతః৷৷3.17.23৷৷"},{"sloka":"ప్రవృద్ధనిద్రశ్చ సదా కుమ్భకర్ణో మహాబలః.విభీషణస్తు ధర్మాత్మా న తు రాక్షసచేష్టితః৷৷3.17.24৷৷ప్రఖ్యాతవీర్యౌ చ రణే భ్రాతరౌ ఖరదూషణౌ."},{"sloka":"తానహం సమతిక్రాన్తా రామ త్వా పూర్వదర్శనాత్৷৷3.17.25৷৷సముపేతాస్మి భావేన భర్తారం పురుషోత్తమమ్."},{"sloka":"అహం ప్రభావసమ్పన్నా స్వచ్ఛన్దబలగామినీ৷৷3.17.26৷৷చిరాయ భవ మే భర్తా సీతయా కిం కరిష్యసి."},{"sloka":"వికృతా చ విరూపా చ న చేయం సదృశీ తవ৷৷3.17.27৷৷అహమేవానురూపా తే భార్యా రూపేణ పశ్య మామ్."},{"sloka":"ఇమాం విరూపామసతీం కరాలాం నిర్ణతోదరీమ్৷৷3.17.28৷৷అనేన తే సహ భ్రాత్రా భక్షయిష్యామి మానుషీమ్."},{"sloka":"తతః పర్వతశృఙ్గాణి వనాని వివిధాని చ৷৷3.17.29৷৷పశ్యన్సహ మయా కాన్త దణ్డకాన్విచరిష్యసి."},{"sloka":"ఇత్యేవముక్తః కాకుత్స్థః ప్రహస్య మదిరేక్షణామ్৷৷3.17.30৷৷ఇదం వచనమారేభే వక్తుం వాక్యవిశారదః."}]