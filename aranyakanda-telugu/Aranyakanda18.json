[{"sloka":"[Rama directs Surpanakha to Lakshmana-- Surpanakha approaches Lakshmana to marry her -- Lakshmana cuts her nose and ears-- Surpanakha narrates the event to Khara.]తతశ్శూర్పణఖాం రామః కామపాశావపాశితామ్.స్వచ్ఛయా శ్లక్ష్ణయా వాచా స్మితపూర్వమథాబ్రవీత్৷৷3.18.1৷৷"},{"sloka":"కృతదారోస్మి భవతి భార్యేయం దయితా మమ.త్వద్విధానాం తు నారీణాం సుదుఃఖా ససపత్నతా৷৷3.18.2৷৷"},{"sloka":"అనుజస్త్వేష మే భ్రాతా శీలవాన్ప్రియదర్శనః.శ్రీమానకృతదారశ్చ లక్ష్మణో నామ వీర్యవాన్৷৷3.18.3৷৷"},{"sloka":"అపూర్వీ భార్యయా చార్థీ తరుణః ప్రియదర్శనః.అనురూపశ్చ తే భర్తా రూపస్యాస్య భవిష్యతి৷৷3.18.4৷৷"},{"sloka":"ఏనం భజ విశాలాక్షి భర్తారం భ్రాతరం మమ.అసపత్నా వరారోహే మేరుమర్కప్రభా యథా৷৷3.18.5৷৷"},{"sloka":"ఇతి రామేణ సా ప్రోక్తా రాక్షసీ కామమోహితా.విసృజ్య రామం సహసా తతో లక్ష్మణమబ్రవీత్৷৷3.18.6৷৷"},{"sloka":"అస్య రూపస్య తే యుక్తా భార్యాహం వరవర్ణినీ.మయా సహ సుఖం సర్వాన్దణ్డకాన్విచరిష్యసి৷৷3.18.7৷৷"},{"sloka":"ఏవముక్తస్తు సౌమిత్రీ రాక్షస్యా వాక్యకోవిదః.తతశ్శూర్పణఖీం స్మిత్వా లక్ష్మణో యుక్తమబ్రవీత్৷৷3.18.8৷৷"},{"sloka":"కథం దాసస్య మే దాసీ భార్యా భవితుమిచ్ఛసి.సోహమార్యేణ పరవాన్భ్రాత్రా కమలవర్ణిని৷৷3.18.9৷৷"},{"sloka":"సమృద్ధార్థస్య సిద్ధార్థా ముదితామలవర్ణినీ.ఆర్యస్య త్వం విశాలాక్షి భార్యా భవ యవీయసీ৷৷3.18.10৷৷"},{"sloka":"ఏనాం విరూపామసతీం కరాలాం నిర్ణతోదరీమ్.భార్యాం వృద్ధాం పరిత్యజ్య త్వామేవైష భజిష్యతి৷৷3.18.11৷৷"},{"sloka":"కో హి రూపమిదం శ్రేష్ఠం సంత్యజ్య వరవర్ణిని.మానుషీషు వరారోహే కుర్యాద్భావం విచక్షణః৷৷3.18.12৷৷"},{"sloka":"ఇతి సా లక్ష్మణేనోక్తా కరాలా నిర్ణతోదరీ.మన్యతే తద్వచస్తథ్యం పరిహాసావిచక్షణా৷৷3.18.13৷৷"},{"sloka":"సా రామం పర్ణశాలాయాముపవిష్టం పరన్తపమ్.సీతయా సహ దుర్దర్షమబ్రవీత్కామమోహితా৷৷3.18.14৷৷"},{"sloka":"ఏనాం విరూపామసతీం కరాలాం నిర్ణతోదరీమ్.వృద్ధాం భార్యామవష్టభ్య మాం న త్వం బహుమన్యసే৷৷3.18.15৷৷"},{"sloka":"అద్యేమాం భక్షయిష్యామి పశ్యతస్తవ మానుషీమ్.త్వయా సహ చరిష్యామి నిస్సపత్నా యథాసుఖమ్৷৷3.18.16৷৷"},{"sloka":"ఇత్యుక్త్వా మృగశాబాక్షీమలాతసదృశేక్షణా.అభ్యధావత్సుసఙ్కృద్ధా మహోల్కాం రోహిణీమివ৷৷3.18.17৷৷"},{"sloka":"తాం మృత్యుపాశప్రతిమామాపతన్తీం మహాబలః.నిగృహ్య రామః కుపిత స్తతో లక్ష్మణమబ్రవీత్৷৷3.18.18৷৷"},{"sloka":"క్రూరైరనార్యై స్సౌమిత్రే పరిహాసః కథఞ్చన.న కార్యః పశ్యవైదేహీం కథఞ్చిత్సౌమ్య జీవతీమ్৷৷3.18.19৷৷"},{"sloka":"ఇమాం విరూపామసతీమతిమత్తాం మహోదరీమ్.రాక్షసీం పురుషవ్యాఘ్ర విరూపయితుమర్హసి৷৷3.18.20৷৷"},{"sloka":"ఇత్యుక్తో లక్ష్మణస్తస్యాః క్రుద్ధో రామస్య పార్శ్వతః.ఉద్ధృత్య ఖఙ్గం చిచ్ఛేద కర్ణనాసం మహాబలః৷৷3.18.21৷৷"},{"sloka":"నికృత్తకర్ణనాసా తు విస్వరం సా వినద్య చ.యథాగతం ప్రదుద్రావ ఘోరా శూర్పణఖా వనమ్৷৷3.18.22৷৷"},{"sloka":"సా విరూపా మహాఘోరా రాక్షసీ శోణితోక్షితా.ననాద వివిధాన్నాదాన్యథా ప్రావృషి తోయదః৷৷3.18.23৷৷"},{"sloka":"సా విక్షరన్తీ రుధిరం బహుధా ఘోరదర్శనా.ప్రగృహ్య బాహూ గర్జన్తీ ప్రవివేశ మహావనమ్৷৷3.18.24৷৷"},{"sloka":"తతస్తు సా రాక్షససఙ్ఘసంవృతం ఖరం జనస్థానగతం విరూపితా.ఉపేత్య తం భ్రాతరముగ్రదర్శనం పపాత భూమౌ గగనాద్యథాశనిః৷৷3.18.25৷৷"},{"sloka":"తతస్సభార్యం భయమోహమూర్ఛితా సలక్ష్మణం రాఘవమాగతం వనమ్.విరూపణం చాత్మని శోణితోక్షితా శశంస సర్వం భగినీ ఖరస్య సా৷৷3.18.26৷৷"}]