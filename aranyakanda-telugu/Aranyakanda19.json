[{"sloka":"[Khara gets angry seeing mutilated Surpanakha --Surpanakha's description of Rama and Lakshmana to Khara-- Khara sends fourteen demons to attack Rama.]తాం తథా పతితాం దృష్ట్వా విరూపాం శోణితోక్షితామ్.భగినీం క్రోధసన్తప్తః ఖరః పప్రచ్ఛ రాక్షసః৷৷3.19.1৷৷"},{"sloka":"ఉత్తిష్ఠ తావదాఖ్యాహి ప్రమోహం జహి సమ్భ్రమమ్.వ్యక్తమాఖ్యాహి కేన త్వమేవం రూపా విరూపితా৷৷3.19.2৷৷"},{"sloka":"కః కృష్ణసర్పమాసీనమాశీవిషమనాగసమ్.తుదత్యభిసమాపన్నమఙ్గుల్యగ్రేణ లీలయా৷৷3.19.3৷৷"},{"sloka":"కః కాలపాశం సమాసజ్య కణ్ఠే మోహాన్న బుధ్యతే.యస్త్వామద్య సమాసాద్య పీతవాన్విషముత్తమమ్৷৷3.19.4৷৷"},{"sloka":"బలవిక్రమసమ్పన్నా కామగా కామరూపిణీ.ఇమామవస్థాం నీతా త్వం కేనాన్తకసమాగతా৷৷3.19.5৷৷"},{"sloka":"దేవగన్ధర్వభూతానామృషీణాం చ మహాత్మనామ్.కోయమేవం విరూపాం త్వాం మహావీర్యశ్చకార హ৷৷3.19.6৷৷"},{"sloka":"న హి పశ్యామ్యహం లోకే యః కుర్యాన్మమ విప్రియమ్.అమరేషు సహస్రాక్షం మహేన్ద్రం పాకశాసనమ్৷৷3.19.7৷৷"},{"sloka":"అద్యాహం మార్గణైః ప్రాణానాదాస్యే జీవితాన్తకైః.సలిలే క్షీరమాసక్తం నిష్పిబన్నివ సారసః৷৷3.19.8৷৷"},{"sloka":"నిహతస్య మయా సఙ్ఖ్యే శరసంకృత్తమర్మణః.సఫేనం రుధిరం రక్తం మేదినీ కస్య పాస్యతి৷৷3.19.9৷৷"},{"sloka":"కస్య పత్రరథాః కాయాన్మాంసముత్కృత్య సఙ్గతాః.ప్రహృష్టా భక్షయిష్యన్తి నిహతస్య మయా రణే৷৷3.19.10৷৷"},{"sloka":"తం న దేవా న గన్ధర్వా న పిశాచా న రాక్షసాః.మయాపకృష్టం కృపణం శక్తాస్త్రాతుమిహాహవే৷৷3.19.11৷৷"},{"sloka":"ఉపలభ్య శనైస్సంజ్ఞాం తం మే శంసితుమర్హసి.యేన త్వం దుర్వినీతేన వనే విక్రమ్య నిర్జితా৷৷3.19.12৷৷"},{"sloka":"ఇతి భ్రాతుర్వచశ్శ్రుత్వా క్రుద్ధస్య చ విశేషతః.తతశ్శూర్పణఖా వాక్యం సబాష్పమిదమబ్రవీత్৷৷3.19.13৷৷"},{"sloka":"తరుణౌ రూపసమ్పన్నౌ సుకుమారౌ మహాబలౌ.పుణ్డరీకవిశాలాక్షౌ చీరకృష్ణాజినామ్బరౌ৷৷3.19.14৷৷ఫలమూలాశనౌ దాన్తౌ తాపసౌ ధర్మచారిణౌ.పుత్రౌ దశరథస్యాస్తాం భ్రాతరౌ రామలక్ష్మణౌ৷৷3.19.15৷৷"},{"sloka":"గన్ధర్వరాజప్రతిమౌ పార్థివవ్యఞ్జనాన్వితౌ.దేవౌ వా మానుషౌ వా తౌ న తర్కయితుముత్సహే৷৷3.19.16৷৷"},{"sloka":"తరుణీ రూపసమ్పన్నా సర్వాభరణభూషితా.దృష్టా తత్ర మయా నారీ తయోర్మధ్యే సుమధ్యమా৷৷3.19.17৷৷"},{"sloka":"తాభ్యాముభాభ్యాం సమ్భూయ ప్రమదామధికృత్య తామ్.ఇమామవస్థాం నీతాహం యథానాథాసతీ తథా৷৷3.19.18৷৷"},{"sloka":"తస్యాశ్చానృజువృత్తాయాస్తయోశ్చ హతయోరహమ్.సఫేనం పాతుమిచ్ఛామి రుధిరం రణమూర్ధని৷৷3.19.19৷৷"},{"sloka":"ఏష మే ప్రథమః కామః కృతస్తాత త్వయా భవేత్.తస్యాస్తయోశ్చ రుధిరం పిబేయమహమాహవే৷৷3.19.20৷৷"},{"sloka":"ఇతి తస్యాం బ్రువాణాయాం చతుర్దశ మహాబలాన్.వ్యాదిదేశ ఖరః క్రుద్ధో రాక్షసానన్తకోపమాన్৷৷3.19.21৷৷"},{"sloka":"మానుషౌ శస్త్రసమ్పన్నౌ చీరకృష్ణాజినామ్బరౌ.ప్రవిష్టౌ దణ్డకారణ్యం ఘోరం ప్రమదయా సహ৷৷3.19.22৷৷"},{"sloka":"తౌ హత్వా తాం చ దుర్వృత్తామపావర్తితుమర్హథ.ఇయం చ రుధిరం తేషాం భగినీ మమ పాస్యతి৷৷3.19.23৷৷"},{"sloka":"మనోరథోయమిష్టోస్యా భగిన్యా మమ రాక్షసాః.శీఘ్రం సమ్పాద్యతాం తౌ చ ప్రమథ్య స్వేన తేజసా৷৷3.19.24৷৷"},{"sloka":"ఇతి ప్రతిసమాదిష్టా రాక్షసాస్తే చతుర్దశ.తత్ర జగ్ముస్తయా సార్ధం ఘనా వాతేరితా యథా৷৷3.19.25৷৷"},{"sloka":"తతస్తు తే తం సముదగ్రతేజసం తథాపితీక్ష్ణప్రదరా నిశాచరాః.న శేకురేనం సహసా ప్రమర్దితుం వనద్విపా దీప్తమివాగ్నిముత్థితమ్৷৷3.19.26৷৷"}]