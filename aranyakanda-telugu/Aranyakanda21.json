[{"sloka":"[Khara pacifies Surpanakha -- Surpanakha provokes Khara against Rama.]స పునః పతితాం దృష్ట్వా క్రోధాచ్ఛూర్పణఖాం ఖరః.ఉవాచ వ్యక్తయా వాచా తామనర్థార్థమాగతామ్৷৷3.21.1৷৷"},{"sloka":"మయా త్విదానీం శూరాస్తే రాక్షసా రుధిరాశనాః.త్వత్ప్రియార్థం వినిర్దిష్టాః కిమర్థం రుద్యతే పునః৷৷3.21.2৷৷"},{"sloka":"భక్తాశ్చైవానురక్తాశ్చ హితాశ్చ మమ నిత్యశః.హన్యమానా న హన్యన్తే న న కుర్యుర్వచో మమ৷৷3.21.3৷৷"},{"sloka":"కిమేతచ్ఛ్రోతుమిచ్ఛామి కారణం యత్కృతే పునః.హా నాథేతి వినర్దన్తీ సర్పవల్లుఠసి క్షితౌ৷৷3.21.4৷৷"},{"sloka":"అనాథవద్విలపసి నాథే తు మయి సంస్థితే.ఉత్తిష్ఠోత్తిష్ఠ మాభైషీర్వైక్లవ్యం త్యజ్యతామిహ৷৷3.21.5৷৷"},{"sloka":"ఇత్యేవముక్తా దుర్ధర్షా ఖరేణ పరిసాన్త్వితా.విమృజ్య నయనే సాస్రే ఖరం భ్రాతరమబ్రవీత్৷৷3.21.6৷৷"},{"sloka":"అస్మీదానీమహం ప్రాప్తా హృతశ్రవణనాసికా.శోణితౌఘపరిక్లిన్నా త్వయా చ పరిసాత్వితా৷৷3.21.7৷৷"},{"sloka":"ప్రేషితాశ్చ త్వయా వీర రాక్షసాస్తే చతుర్దశ.నిహన్తుం రాఘవం క్రోధాన్మత్ప్రియార్థం సలక్షణమ్৷৷3.21.8৷৷"},{"sloka":"తే తు రామేణ సామర్షాః శూలపట్టసపాణయః.సమరే నిహతాస్సర్వే సాయకైర్మర్మభేదిభిః৷৷3.21.9৷৷"},{"sloka":"తాన్దృష్ట్వా పతితాన్భూమౌ క్షణేనైవ మహాబలాన్.రామస్య చ మహత్కర్మ మహాంస్త్రాసోభవన్మమ৷৷3.21.10৷৷"},{"sloka":"అహమస్మి సముద్విగ్నా విషణ్ణా చ నిశాచర.శరణం త్వాం పునః ప్రాప్తా సర్వతోభయదర్శినీ৷৷3.21.11৷৷"},{"sloka":"విషాదనక్రాధ్యుషితే పరిత్రాసోర్మిమాలిని.కిం మాం న త్రాయసే మగ్నాం విపులే శోకసాగరే৷৷3.21.12৷৷"},{"sloka":"ఏతే చ నిహతా భూమౌ రామేణ నిశితైః శరైః.యేపి మే పదవీం ప్రాప్తా రాక్షసాః పిశితాశనాః৷৷3.21.13৷৷"},{"sloka":"మయి తే యద్యనుక్రోశో యది రక్షస్సు తేషు చ.రామేణ యది తే శక్తిస్తేజో వాస్తి నిశాచర.3.21.14৷৷దణ్డకారణ్యనిలయం జహి రాక్షసకణ్టకమ్."},{"sloka":"యది రామం మమామిత్రం న త్వమద్యవధిష్యసి৷৷3.21.15৷৷తవైవ చాగ్రతః ప్రాణాంస్త్యక్షామి నిరపత్రప."},{"sloka":"బుద్ధ్యాహమనుపశ్యామి న త్వం రామస్య సంయుగే৷৷3.21.16৷৷స్థాతుం ప్రతిముఖే శక్తస్సబలశ్చ మహాత్మనః."},{"sloka":"శూరమానీ న శూరస్త్వం మిథ్యారోపితవిక్రమః৷৷3.21.17৷৷మానుషౌ యో న శక్నోషి హన్తుం తౌ రామలక్ష్మణౌ."},{"sloka":"రామేణ యది తే శక్తిస్తేజో వాస్తి నిశాచర৷৷3.21.18৷৷దణ్డకారణ్యనిలయం జహి తం కులపాంసన."},{"sloka":"నిస్సత్వస్యాల్ప వీర్యస్య వాసస్తే కీదృశస్త్విహ৷৷3.21.19৷৷అపయాహి జనస్థానాతత్వరితస్సహబాన్ధవః."},{"sloka":"రామతేజోభిభూతో హి త్వం క్షిప్రం వినశిష్యసి.3.21.20৷৷స హి తేజస్సమాయుక్తో రామో దశరథాత్మజః.భ్రాతా చాస్య మహావీర్యో యేన చాస్మి విరూపితా৷৷3.21.21৷৷"},{"sloka":"ఏవం విలప్య బహుశో రాక్షసీ వితతోదరీ.కరాభ్యాముదరం హత్వా రురోద భృశదుఃఖితా৷৷3.21.22৷৷"}]