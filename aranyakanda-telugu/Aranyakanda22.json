[{"sloka":"[Khara gets his brother Dusana and the army ready to fight Rama -- proceeds with  fourteen thousand demons.]ఏవమాధర్షితశ్శూరశ్శూర్పణఖ్యా ఖరస్తతః.ఉవాచ రక్షసాం మధ్యే ఖరః ఖరతరం వచః৷৷3.22.1৷৷"},{"sloka":"తవావమానప్రభవః క్రోధోయమతులో మమ.న శక్యతే ధారయితుం లవణామ్భ ఇవోల్బణమ్৷৷3.22.2৷৷"},{"sloka":"న రామం గణయే వీర్యాన్మానుషం క్షీణజీవితమ్.ఆత్మదుశ్చరితైః ప్రాణాన్హతోయోద్య విమోక్ష్యతే৷৷3.22.3৷৷"},{"sloka":"బాష్పస్సంహ్రియతామేష సమ్భ్రమశ్చ విముచ్యతామ్.అహం రామం సహ భ్రాత్రా నయామి యమసాదనమ్৷৷3.22.4৷৷"},{"sloka":"పరశ్వథహతస్యాద్య మన్దప్రాణస్య సంయుగే.రామస్య రుధిరం రక్తముష్ణం పాస్యసి రాక్షసి৷৷3.22.5৷৷"},{"sloka":"సా ప్రహృష్టా వచశ్శ్రుత్వా ఖరస్య వదనాచ్చ్యుతమ్.ప్రశశంస పునర్మౌర్ఖ్యాద్భ్రాతరం రక్షసాం వరమ్৷৷3.22.6৷৷"},{"sloka":"తయా పరుషితః పూర్వం పునరేవ ప్రశంసితః.అబ్రవీద్దూషణం నామ ఖరస్సేనాపతిం తదా৷৷3.22.7৷৷"},{"sloka":"చతుర్దశ సహస్రాణి మమ చిత్తానువర్తినామ్.రక్షసాం భీమవేగానాం సమరేష్వనివర్తినామ్৷৷3.22.8৷৷"},{"sloka":"నీలజీమూతవర్ణానాం ఘోరాణాం క్రూరకర్మణామ్.లోకహింసావిహారాణాం బలినాముగ్రతేజసామ్৷৷3.22.9৷৷"},{"sloka":"తేషాం శార్దూలదర్పాణాం మహాస్యానాం మహౌజసామ్.సర్వోద్యోగ ముదీర్ణానాం రక్షసాం సౌమ్య కారయ৷৷3.22.10৷৷"},{"sloka":"ఉపస్థాపయ మే క్షిప్రం రథం సౌమ్య ధనూంషి చ.శరాంశ్చిత్రాంశ్చ ఖఙ్గాంశ్చ శక్తీశ్చ వివిధాశ్శితాః৷৷3.22.11৷৷"},{"sloka":"అగ్రే నిర్యాతుమిచ్ఛామి పౌలస్త్యానాం మహాత్మనామ్.వధార్థం దుర్వినీతస్య రామస్య రణకోవిదః৷৷3.22.12৷৷"},{"sloka":"ఇతి తస్య బ్రువాణస్య సూర్యవర్ణం మహారథమ్.సదశ్వైశ్శబలైర్యుక్తమాచచక్షేథ దూషణః৷৷3.22.13৷৷"},{"sloka":"తం మేరుశిఖరాకారం తప్తకాఞ్చనభూషణమ్.హేమచక్రమసమ్బాధం వైదూర్యమయకూబరమ్৷৷3.22.14৷৷మత్స్యైః పుష్పైర్ద్రుమైశ్శైలైశ్చన్ద్రసూర్యైశ్చ కాఞ్చనైః.మఙ్గలైః పక్షిసఙ్ఘైశ్చ తారాభిరభిసంవృతమ్৷৷3.22.15৷৷ధ్వజనిస్త్రింశసమ్పన్నం కిఙ్కిణీకవిరాజితమ్.సదశ్వయుక్తం సోమర్షాదారురోహ ఖరో రథమ్৷৷3.22.16৷৷"},{"sloka":"నిశామ్య తు రథస్థం తం రాక్షసా భీమవిక్రమాః.తస్థుస్సంపరివార్యైనం దూషణం చ మహాబలమ్৷৷3.22.17৷৷"},{"sloka":"ఖరస్తు తాన్మహేష్వాసాన్ఘోరవర్మాయుధధ్వజాన్.నిర్యాతేత్యబ్రవీద్దృష్ట్వా రథస్థస్సర్వరాక్షసాన్৷৷3.22.18৷৷"},{"sloka":"తతస్తద్రాక్షాసం సైన్యం ఘోరవర్మాయుధధ్వజమ్.నిర్జగామ జనస్థానాన్మహానాదం మహాజవమ్৷৷3.22.19৷৷"},{"sloka":"ముద్గరైః పట్టిసైశ్శూలైస్సుతీక్ష్ణైశ్చ పరశ్వధైః.ఖఙ్గైశ్చక్రైశ్చ హస్తస్థైర్భ్రాజమానైశ్చ తోమరైః৷৷3.22.20৷৷శక్తిభిః పరిఘైర్ఘోరైరతిమాత్రైశ్చ కార్ముకైః.గదాసిముసలైర్వజ్రైర్గృహీతైర్భీమదర్శనైః৷৷3.22.21৷৷రాక్షసానాం సుఘోరాణాం సహస్రాణి చతుర్దశ.నిర్యాతాని జనస్థానాత్ఖరచిత్తానువర్తినామ్৷৷3.22.22৷৷"},{"sloka":"తాంస్త్వభిద్రవతో దృష్ట్వా రాక్షసాన్ భీమవిక్రమాన్.ఖరస్యాపి రథః కిఞ్చిజ్జగామ తదనన్తరమ్৷৷3.22.23৷৷"},{"sloka":"తతస్తాఞ్ఛబలానశ్వాస్తప్తకాఞ్చనభూషితాన్.ఖరస్య మతిమాజ్ఞాయ సారథిస్సమచోదయత్৷৷3.22.24৷৷"},{"sloka":"స చోదితో రథశ్శీఘ్రం ఖరస్య రిపుఘాతినః.శబ్దేనాపూరయామాస దిశశ్చ ప్రదిశస్తదా৷৷3.22.25৷৷"},{"sloka":"ప్రవృద్ధమన్యుస్తు ఖరః ఖరస్వనో రిపోర్వధార్థం త్వరితో యథాన్తకః.అచూచుదత్సారథిమున్నదన్ఘనం మహాబలో మేఘ ఇవాశ్మవర్షవాన్৷৷3.22.26৷৷"}]