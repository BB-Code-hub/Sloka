[{"sloka":"[Khara  sees dreadful omens.]తస్మిన్యాతే బలే ఘోరమశివం శోణితోదకమ్.అభ్యవర్షన్మహామేఘస్తుములో గర్దభారుణః৷৷3.23.1৷৷"},{"sloka":"నిపేతుస్తురగాస్తస్య రథయుక్తా మహాజవాః.సమే పుష్పచితే దేశే రాజమార్గే యదృచ్ఛయా৷৷3.23.2৷৷"},{"sloka":"శ్యామం రుధిరపర్యన్తం బభూవ పరివేషణమ్.అలాతచక్రప్రతిమం పరిగృహ్య దివాకరమ్৷৷3.23.3৷৷"},{"sloka":"తతో ధ్వజముపాగమ్య హేమదణ్డం సముచ్ఛ్రితమ్.సమాక్రమ్య మహాకాయస్తస్థౌ గృధ్రస్సుదారుణః৷৷3.23.4৷৷"},{"sloka":"జనస్థానసమీపే తు సమాగమ్య ఖరస్వనాః.విస్వరాన్వివిధాంశ్చక్రుర్మాంసాదా మృగపక్షిణః৷৷3.23.5৷৷"},{"sloka":"వ్యాజహ్రుశ్చ ప్రదీప్తాయాం దిశి వై భైరవస్వనమ్.అశివం యాతుధానానాం శివా ఘోరా మహాస్వనాః৷৷3.23.6৷৷"},{"sloka":"ప్రభిన్నగిరిసఙ్కాశాస్తోయశోణితధారిణః.ఆకాశం తదనాకాశం చక్రుర్భీమా వలాహకాః৷৷3.23.7৷৷"},{"sloka":"బభూవ తిమిరం ఘోరముద్ధతం రోమహర్షణమ్.దిశో వా విదిశో వాపి న చ వ్యక్తం చకాశిరే৷৷3.23.8৷৷"},{"sloka":"క్షతజార్ద్రసవర్ణాభా సన్ధ్యాకాలం వినా బభౌ.ఖరస్యాభిముఖా నేదుస్తదా ఘోరమృగాః ఖగాః৷৷3.23.9৷৷కఙ్కగోమాయుగృధ్రాశ్చ చుక్రుశుర్భయశంసినః."},{"sloka":"నిత్యాశుభకరా యుద్ధే శివా ఘోరనిదర్శనాః৷৷3.23.10৷৷నేదుర్బలస్యాభిముఖం జ్వాలోద్గారిభిరాననైః."},{"sloka":"కబన్ధః పరిఘాభాసో దృశ్యతే భాస్కరాన్తికే৷৷3.23.11৷৷జగ్రాహ సూర్యం స్వర్భానురపర్వణి మహాగ్రహః.ప్రవాతి మారుతశ్శీఘ్రం నిష్ప్రభోభూద్దివాకరః৷৷3.23.12৷৷"},{"sloka":"ఉత్పేతుశ్చ వినా రాత్రిం తారాః ఖద్యోతసప్రభాః.సంలీనమీనవిహగా నలిన్యశ్శుష్కపఙ్కజాః৷৷3.23.13৷৷తస్మిన్ క్షణే బభూవుశ్చ వినా పుష్పఫలైర్ద్రుమాః."},{"sloka":"ఉద్ధూతశ్చ వినా వాతం రేణుర్జలధరారుణః৷৷3.23.14৷৷వీచీకూచీతి వాశ్యన్త్యో బభూవుస్తత్ర శారికాః."},{"sloka":"ఉల్కాశ్చాపి సనిర్ఘాతా నిపేతుర్ఘోరదర్శనాః৷৷3.23.15৷৷ప్రచచాల మహీ సర్వా సశైలవనకాననా."},{"sloka":"ఖరస్య చ రథస్థస్య నర్దమానస్య ధీమతః৷৷3.23.16৷৷ప్రాకమ్పత భుజస్సవ్యస్స్వరశ్చాస్యావసజ్జత."},{"sloka":"సాస్రా సమ్పద్యతే దృష్టిః పశ్యమానస్య సర్వతః৷৷3.23.17৷৷లలాటే చ రుజా జాతా న చ మోహాన్యవర్తత."},{"sloka":"తాన్సమీక్షయ మహోత్పాతానుత్థితాన్రోమహర్షణాన్৷৷3.23.18৷৷అబ్రవీద్రాక్షసాన్సర్వాన్ప్రహసన్సఖరస్తదా."},{"sloka":"మహోత్పాతానిమాన్సర్వానుత్థితాన్ఘోరదర్శనాన్৷৷3.23.19৷৷న చిన్తయామ్యహం వీర్యాద్బలవాన్దుర్బలానివ."},{"sloka":"తారా అపి శరైస్తీక్ష్ణైః పాతయామి నభస్స్థలాత్৷৷3.23.20৷৷మృత్యుం మరణధర్మేణ సఙ్క్రుద్ధో యోజయామ్యహమ్."},{"sloka":"రాఘవం తం బలోత్సిక్తం భ్రాతరం చాస్య లక్ష్మణమ్৷৷3.23.21৷৷అహత్వా సాయకైస్తీక్ష్ణైర్నోపావర్తితుముత్సహే."},{"sloka":"సకామా భగినీ మేస్తు పీత్వా తు రుధిరం తయోః৷৷3.23.22৷৷యన్నిమిత్తస్తు రామస్య లక్ష్మణస్య విపర్యయః."},{"sloka":"న క్వచిత్ప్రాప్తపూర్వో మే సంయుగేషు పరాజయః৷৷3.23.23৷৷యుష్మాకమేతత్ప్రత్యక్షం నానృతం కథయామ్యహమ్."},{"sloka":"దేవరాజమపి క్రుద్ధో మత్తైరావతయాయినమ్৷৷3.23.24৷৷వజ్రహస్తం రణే హన్యాం కిం పునస్తౌ కుమానుషౌ."},{"sloka":"సా తస్య గర్జితం శ్రుత్వా రాక్షసస్య మహాచమూః৷৷3.23.25৷৷ప్రహర్షమతులం లేభే మృత్యుపాశావపాశితా."},{"sloka":"సమీయుశ్చ మహాత్మానో యుద్ధదర్శనకాఙ్క్షిణః৷৷3.23.26৷৷ఋషయో దేవగన్దర్వాస్సిద్ధాశ్చ సహచారణైః."},{"sloka":"సమేత్య చోచుస్సహితాస్తేన్యోన్యం పుణ్యకర్మణః.స్వస్తి గోబ్రాహ్మణేభ్యోస్తు లోకానాం యేభిసఙ్గతాః৷৷3.23.27৷৷"},{"sloka":"జయతాం రాఘవస్సంఖ్యే పౌలస్త్యాన్ రజనీచరాన్৷৷3.23.28৷৷చక్రహస్తో యథా యుద్ధే సర్వానసురపుఙ్గవాన్."},{"sloka":"ఏతచ్చాన్యచ్చ బహుశో బ్రువాణాః పరమర్షయః৷৷3.23.29৷৷జాతకౌతూహలాస్తత్ర విమానస్థాశ్చ దేవతాః.దదృశుర్వాహినీం తేషాం రాక్షసానాం గతాయుషామ్৷৷3.23.30৷৷"},{"sloka":"రథేన తు ఖరో వేగాదుగ్రసైన్యో వినిస్సృతః.తం దృష్ట్వా రాక్షసం భూయో రాక్షసాశ్చ వినిస్సృతాః৷৷3.23.31৷৷"},{"sloka":"శ్యేనగామీ పృథుగ్రీవో యజ్ఞశత్రుర్విహఙ్గమః.దుర్జయః కరవీరాక్షః పరుషః కాలకార్ముకః৷৷3.23.32৷৷మేఘమాలీ మహామాలీ సర్వాస్యో రుధిరాశనః.ద్వాదశైతే మహావీర్యాః ప్రతస్థురభితః ఖరమ్৷৷3.23.33৷৷"},{"sloka":"మహాకపాలిస్స్థూలాక్షః ప్రమాథీ త్రిశిరాస్తథా.చత్వార ఏతే సేనాన్యో దూషణం పృష్ఠతో యయుః৷৷3.23.34৷৷"},{"sloka":"సా భీమవేగా సమరాభికామా మహాబలా రాక్షసవీరసేనా.తౌ రాజపుత్రౌ సహసాభ్యుపేతా మాలా గ్రహాణామివ చన్ద్రసూర్యౌ৷৷3.23.35৷৷"}]