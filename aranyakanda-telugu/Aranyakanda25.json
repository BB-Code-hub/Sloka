[{"sloka":"[Khara  and his army attack Rama -- Rama retaliates -- kills all the demons]అవష్టబ్ధధనుం రామం క్రుద్ధం చ రిపుఘాతినమ్.దదర్శాశ్రమమాగమ్య ఖరస్సహ పురస్సరైః৷৷3.25.1৷৷"},{"sloka":"తం దృష్ట్వా సశరం చాపముద్యమ్య ఖరనిస్స్వనమ్.రామస్యాభిముఖం సూతం చోద్యతామిత్యచోదయత్৷৷3.25.2৷৷"},{"sloka":"స ఖరస్యాజ్ఞయా సూతస్తురగాన్ సమచోదయత్.యత్ర రామో మహాబాహురేకో చున్వన్స్థితో ధనుః৷৷3.25.3৷৷"},{"sloka":"తం తు నిష్పతితం దృష్ట్వా సర్వే తే రజనీచరాః.నర్దమానా మహానాదం సచివాః పర్యవారయన్৷৷3.25.4৷৷"},{"sloka":"స తేషాం యాతుధానానాం మధ్యే రథగతః ఖరః.బభూవ మధ్యే తారాణాం లోహితాఙ్గ ఇవోదితః৷৷3.25.5৷৷"},{"sloka":"తతశ్శరసహస్రేణ రామమప్రతిమౌజసమ్.అర్దయిత్వా మహానాదం ననాద సమరే ఖరః৷৷3.25.6৷৷"},{"sloka":"తతస్తం భీమధన్వానం క్రుద్ధాః సర్వే నిశాచరాః.రామం నానావిధైః శస్స్రైరభ్యవర్షన్త దుర్జయమ్৷৷3.25.7৷৷"},{"sloka":"ముద్గరైః పట్టసైశ్శూలైః ప్రాసైః ఖఙ్గై పరశ్వథైః.రాక్షసాస్సమరే రామం నిజఘ్నూ రోషతత్పరాః৷৷3.25.8৷৷"},{"sloka":"తే వలాహసఙ్కాశా మహానాదా మహౌజసః.అభ్యధావన్త కాకుత్స్థం రథైర్వాజిభిరేవ చ৷৷3.25.9৷৷గజైః పర్వతకూటాభై రామం యుద్ధే జిఘాంసవః."},{"sloka":"తే రామే శరవర్షాణి వ్యసృజన్ రక్షసాం గణాః৷৷3.25.10৷৷శైలేన్ద్రమివ ధారాభిర్వర్షమాణా వలాహకాః."},{"sloka":"స తైః పరివృతో ఘోరైః రాఘవో రక్షసాం గణైః৷৷3.25.11৷৷తిథిష్వి మహాదేవో వృత పరిషదాఙ్గణై"},{"sloka":"తాని ముక్తాని శస్త్రాణి యాతుధానైస్సరాఘవః.ప్రతిజగ్రాహ విశిఖైర్నద్యోఘానివ సాగరః৷৷3.25.12৷৷"},{"sloka":"స తైః ప్రహరణైర్ఘోరైర్భిన్నగాత్రో న వివ్యథే.రామః ప్రదీప్తైర్బహుభిర్వజ్రైరివ మహాచలః৷৷3.25.13৷৷"},{"sloka":"స విద్ధః క్షతజాదిగ్ధః సర్వగాత్రేషు రాఘవః.బభూవ రామః సన్ధ్యాభ్రైర్దివాకర ఇవావృతః৷৷3.25.14৷৷"},{"sloka":"విషేదుర్దేవగన్ధర్వాస్సిద్ధాశ్చ పరమర్షయః.ఏకం సహస్రైర్భహుభిస్తదా దృష్ట్వా సమావృతమ్৷৷3.25.15৷৷"},{"sloka":"తతో రామస్సుసఙ్కృద్ధో మణ్డలీకృతకార్ముకః.ససర్జ విశిఖాన్బాణాఞ్ఛతశోథ సహస్రశ৷৷3.25.16৷৷"},{"sloka":"దురావారాన్దుర్విషహాన్కాలదణ్డోపమాన్ రణే.ముమోచ లీలయా రామః కఙ్కపత్రానజిహ్మగాన్৷৷3.25.17৷৷"},{"sloka":"తే శరాశ్శత్రుసైన్యేషు ముక్తా రామేణ లీలయా.అదదూ రక్షసాం ప్రాణాన్పాశాః కాలకృతా ఇవ৷৷3.25.18৷৷"},{"sloka":"భిత్త్వా రాక్షసదేహాం స్తాంస్తే శరా రుధిరాప్లుతాః.అన్తరిక్షగతా రేజుర్దీప్తాగ్నిసమతేజసః৷৷3.25.19৷৷"},{"sloka":"అసఙ్ఖ్యేయాస్తు రామస్య సాయకాశ్చాపమణ్డలాత్.వినిష్పేతురతీవోగ్రా రక్షఃప్రాణాపహారిణః৷৷3.25.20৷৷"},{"sloka":"తైర్ధనూంషి ధ్వజాగ్రాణి వర్మాణి చ శిరాంసి చ.బాహూన్సహస్తాభరణానూరూన్కరికరోపమాన్৷৷3.25.21৷৷చిచ్ఛేద రామస్సమరే శతశోథ సహస్రశః."},{"sloka":"హయాన్కాఞ్చనసన్నాహాన్రథయుక్తాన్ససారథీన్৷৷3.25.22৷৷గజాంశ్చ సగజారోహాన్సహయాన్సాదినస్తథా.పదాతీన్సమరే హత్వా హ్యనయద్యమసాదనమ్৷৷3.25.23৷৷"},{"sloka":"తతో నాలీకనారాచైస్తీక్ష్ణాగ్రైశ్చ వికర్ణిభిః.భీమమార్తస్వరం చక్రుర్భిద్యమానా నిశాచరాః৷৷3.25.24৷৷"},{"sloka":"తత్సైన్యం నిశితైర్బాణైరర్దితం మర్మభేదిభిః.రామేణ న సుఖం లేభే శుష్కం వనమివాగ్నినా৷৷3.25.25৷৷"},{"sloka":"కేచిద్భీమబలాశ్శూరాశ్శూలాన్ఖఙ్గాన్పరశ్వధాన్.రామస్యాభిముఖం గత్వా చిక్షిపుః పరమాయుధాన్৷৷3.25.26৷৷"},{"sloka":"తాని బాణైర్మహాబాహుశ్శస్త్రాణ్యావార్య రాఘవః.జహార సమరే ప్రాణాంశ్చిచ్ఛేద చ శిరోధరాన్৷৷3.25.27৷৷"},{"sloka":"తే ఛిన్నశిరసః పేతుశ్చిన్నవర్మశరాసనాః.సుపర్ణవాతవిక్షిప్తా జగత్యాం పాదపా యథా৷৷3.25.28৷৷"},{"sloka":"అవశిష్టాశ్చ యే తత్ర విషణ్ణాశ్చ నిశాచరాః.ఖరమేవాభ్యధావన్త శరణార్థం శరార్దితాః৷৷3.25.29৷৷"},{"sloka":"తాన్సర్వాన్పునరాదాయ సమాశ్వాస్య చ దూషణః.అభ్యధావత కాకుత్స్థం క్రుద్ధో రుద్రమివాన్తకః৷৷3.25.30৷৷"},{"sloka":"నివృత్తాస్తు పునస్సర్వే దూషణాశ్రయనిర్భయాః.రామమేవాభ్యధావన్త సాలతాలశిలాయుధాః৷৷3.25.31৷৷"},{"sloka":"శూలముద్గరహస్తాశ్చ చాపహస్తా మహాబలాః.సృజన్తశ్శరవర్షాణి శస్త్రవర్షాణి సంయుగే৷৷3.25.32৷৷ద్రుమవర్షాణి ముఞ్చన్తశ్శిలావర్షాణి రాక్షసాః৷৷"},{"sloka":"తద్బభూవాద్భుతం యుద్ధం తుములం రోమహర్షణమ్.రామస్య చ మహాఘోరం పునస్తేషాం చ రక్షసామ్৷৷3.25.33৷৷"},{"sloka":"తే సమన్తాదతిక్రుద్ధా రాఘవం పునరభ్యయుః৷৷3.25.34৷৷తైశ్చ సర్వా దిశో దృష్ట్వా ప్రదిశశ్చ సమావృతాః.రాక్షసైరుద్యతప్రాసైశ్శరవర్షాభివర్షిభిః৷৷3.25.35৷৷స కృత్వా భైరవం నాదమస్త్రం పరమభాస్వరమ్.సంయోజయత గాన్ధర్వం రాక్షసేషు మహాబలః৷৷3.25.36৷৷"},{"sloka":"తతశ్శరసహస్రాణి నిర్యయుశ్చాపమణ్డలాత్.సర్వా దశ దిశో బాణైరావార్యన్త సమాగతైః৷৷3.25.37৷৷"},{"sloka":"నాదదానం శరాన్ఘోరాన్నముఞ్చన్తం శిలీముఖాన్.వికర్షమాణం పశ్యన్తి రాక్షసాస్తే శరార్దితాః৷৷3.25.38৷৷"},{"sloka":"శరాన్ధకారమాకాశమావృణోత్సదివాకరమ్.బభూవావస్థితో రామః ప్రవమన్నివ తాఞ్ఛరాన్৷৷3.25.39৷৷"},{"sloka":"యుగపత్పతమానైశ్చ యుగపచ్చ హతైర్భృశమ్.యుగపత్పతితైశ్చైవ వికీర్ణా వసుధా భవత్৷৷3.25.40৷৷"},{"sloka":"నిహతాః పతితాః క్షీణాశ్ఛిన్నా భిన్నా విదారితాః.తత్ర తత్ర స్మ దృశ్యన్తే రాక్షసాస్తే సహస్రశః৷৷3.25.41৷৷"},{"sloka":"సోష్ణీషైరుత్తమాఙ్గైశ్చ సాఙ్గదైర్బాహుభిస్తథా.ఊరుభిర్జానుభిశ్ఛిన్నైర్నానారూపైవిభూషణైః৷৷3.25.42৷৷హయైశ్చ ద్విపముఖ్యైశ్చ రథైర్భిన్నైరనేకశః.చామరైర్వ్యజనైశ్ఛత్రైర్ధ్వజైర్నానావిధైరపి৷৷3.25.43৷৷రామస్య బాణాభిహతైర్విచిత్రైశ్శూలపట్టిసైః.ఖఙ్గై ఖణ్డీకృతైః ప్రాసైర్వికీర్ణైశ్చ పరశ్వధైః৷৷3.25.44৷৷చూర్ణితాభిశ్శిలాభిశ్చ శరైశ్చిత్రైరనేకశః.విచ్ఛిన్నైస్సమరే భూమిర్వికీర్ణాభూద్భయఙ్కరా৷৷3.25.45৷৷"}]