[{"sloka":"[Dusana and his army chiefs get killed in severe combat with Rama-the  demon army also gets destroyed]దూషణస్తు స్వకం సైన్యం హన్యమానం నిరీక్ష్య సః.సన్దిదేశ మహాబాహుర్భీమవేగాన్దురాసదాన్৷৷3.26.1৷৷రాక్షసాన్పఞ్చసహస్రాన్సమరేష్వనివర్తినః."},{"sloka":"తే శూలైః పట్టిశైః ఖఙ్గై శిలావర్షైర్ద్రుమైరపి৷৷3.26.2৷৷శరవర్షైరవిచ్ఛిన్నం వవర్షుస్తం సమన్తతః."},{"sloka":"స దృమాణాం శిలానాం చ వర్షం ప్రాణహరం మహత్৷৷3.26.3৷৷ప్రతిజగ్రాహ ధర్మాత్మా రాఘవస్తీక్ష్ణసాయకైః."},{"sloka":"ప్రతిగృహ్య చ తద్వర్షం నిమీలిత ఇవర్షభః৷৷3.26.4৷৷రామః క్రోధం పరం భేజే వధార్థం సర్వరక్షసామ్."},{"sloka":"తతః క్రోధసమావిష్టః ప్రదీప్త ఇవ తేజసా৷৷3.26.5৷৷శరైరవాకిరత్సైన్యం సర్వతస్సహదూషణమ్."},{"sloka":"తతస్సేనాపతిః క్రుద్ధో దూషణశ్శత్రుదూషణః৷৷3.26.6৷৷శరైరశనికల్పైస్తం రాఘవం సమవాకిరత్."},{"sloka":"తతో రామస్సుసఙ్కృద్ధః క్షురేణాస్య మహద్ధనుః৷৷3.26.7৷৷చిచ్ఛేద సమరే వీరశ్చతుర్భిశ్చతురో హయాన్."},{"sloka":"హత్వా చాశ్వాన్శరైస్తీక్ష్ణైరర్ధచన్ద్రేణ సారథేః৷৷3.26.8৷৷శిరో జహార తద్రక్షస్త్రిభిర్వివ్యాధ వక్షసి."},{"sloka":"స చ్ఛిన్నధన్వా విరథో హతాశ్వో హతసారథిః৷৷3.26.9৷৷జగ్రాహ గిరిశృఙ్గాభం పరిఘం రోమహర్షణమ్.వేష్టితం కాఞ్చనైః పట్టైర్దేవసైన్యప్రమర్దనమ్৷৷3.26.10৷৷ఆయసైశ్శఙ్కుభిస్తీక్ష్ణైః కీర్ణం పరవసోక్షితమ్.వజ్రాశనిసమస్పర్శం పరగోపురదారణమ్৷৷3.26.11৷৷"},{"sloka":"తం మహోరగసఙ్కాశం ప్రగృహ్య పరిఘం రణే.దూషణోభ్యద్రవద్రామం క్రూరకర్మా నిశాచరః৷৷3.26.12৷৷"},{"sloka":"తస్యాభిపతమానస్య దూషణస్య స రాఘవః.ద్వాభ్యాం శరాభ్యాం చిచ్ఛేద సహస్తాభరణౌ భుజౌ৷৷3.26.13৷৷"},{"sloka":"భ్రష్టస్తస్య మహాకాయః పపాత రణమూర్ధని.పరిఘశ్ఛిన్నహస్తస్య శక్రధ్వజ ఇవాగ్రతః৷৷3.26.14৷৷"},{"sloka":"స కరాభ్యాం వికీర్ణాభ్యాం పపాత భువి దూషణః.విషాణాభ్యాం విశీర్ణాభ్యాం మనస్వీవ మహాగజః৷৷3.26.15৷৷"},{"sloka":"తం దృష్ట్వా పతితం భూమౌ దూషణం నిహతం రణే.సాధుసాధ్వితి కాకుత్స్థం సర్వభూతాన్యపూజయన్৷৷3.26.16৷৷"},{"sloka":"ఏతస్మిన్నన్తరే క్రుద్ధాస్త్రయః సేనాగ్రయాయినః.సంహృత్యాభ్యద్రవన్ రామం మృత్యుపాశావపాశితాః৷৷3.26.17৷৷మహాకపాలః స్థూలాక్షః ప్రమాథీ చ మహాబలః."},{"sloka":"మహాకపాలో విపులం శూలముద్యమ్య రాక్షసః৷৷3.26.18৷৷స్థూలాక్షః పట్టిసం గృహ్య ప్రమాథీ చ పరశ్వధమ్."},{"sloka":"దృష్ట్వైవాపతతస్తూర్ణం రాఘవస్సాయకైశ్శితైః৷৷3.26.19৷৷తీక్ష్ణాగ్రైః ప్రతిజగ్రాహ సమ్ప్రాప్తానతిథీనివ."},{"sloka":"మహాకపాలస్య శిరశ్చిచ్ఛేద పరమేషుభిః৷৷3.26.20৷৷అసఙ్ఖ్యేయైస్తు బాణౌఘైః ప్రమమాథ ప్రమాథినమ్.స పపాత హతో భూమౌ విటపీవ మహాద్రుమః৷৷3.26.21৷৷"},{"sloka":"స్థూలాక్షస్యాక్షిణీ తీక్ష్ణైః పూరయామాస సాయకైః.దూషణస్యానుగాన్పఞ్చసహస్రాన్కుపితః క్షణాత్৷৷3.26.22৷৷బాణౌఘైః పఞ్చసాహస్రైరనయద్యమసాదనమ్."},{"sloka":"దూషణం నిహతం దృష్ట్వా తస్య చైవ పదానుగాన్৷৷3.26.23৷৷వ్యాదిదేశ ఖరః క్రుద్ధః సేనాధ్యక్షాన్మహాబలాన్."},{"sloka":"అయం వినిహతస్సంఖ్యే దూషణస్సపదానుగః৷৷3.26.24৷৷మహత్యా సేనయా సార్ధం యుద్ధ్వా రామం కుమానుషమ్.శస్త్రైర్నానావిధాకారైర్హనధ్వం సర్వరాక్షసాః৷৷3.26.25৷৷"},{"sloka":"ఏవముక్త్వా ఖరః క్రుద్ధో రామమేవాభిదుద్రువే.శ్యేనగామీ పృథుగ్రీవో యజ్ఞశత్రుర్విహఙ్గమః৷৷3.26.26৷৷దుర్జయః కరవీరాక్షః పరుషః కాలకార్ముకః.మేఘమాలీ మహామాలీ సర్పాస్యో రుధిరాశనః৷৷3.26.27৷৷ద్వాదశైతే మహావీర్యా బలాధ్యక్షాస్ససైనికాః.రామమేవాభ్యధావన్త విసృజన్తశ్శరోత్తమాన్৷৷3.26.28৷৷"},{"sloka":"తతః పావకసఙ్కాశైర్హేమవజ్రవిభూషితైః.జఘాన శేషం తేజస్వీ తస్య సైన్యస్య సాయకైః৷৷3.26.29৷৷"},{"sloka":"తే రుక్మపుఙ్ఖా విశిఖాస్సధూమా ఇవ పావకాః.నిజఘ్నుస్తాని రక్షాంసి వజ్రా ఇవ మహాద్రుమాన్৷৷3.26.30৷৷"},{"sloka":"రక్షసాం తు శతం రామశ్శతేనైకేన కర్ణినా.సహస్రం చ సహస్రేణ జఘాన రణమూర్ధని৷৷3.26.31৷৷"},{"sloka":"తైర్భిన్నవర్మాభరణాశ్ఛిన్నభిన్నశరాసనాః.నిపేతుశ్శోణితాదిగ్ధా ధరణ్యాం రజనీచరాః৷৷3.26.32৷৷"},{"sloka":"తైర్ముక్తకేశైస్సమరే పతితైశ్శోణితోక్షితైః.ఆస్తీర్ణా వసుధా కృత్స్నా మహావేదిః కుశైరివ৷৷3.26.33৷৷"},{"sloka":"క్షణేన తు మహాఘోరం వనం నిహతరాక్షసమ్.బభూవ నిరయప్రఖ్యం మాంసశోణితకర్దమమ్৷৷3.26.34৷৷"},{"sloka":"చతుర్దశ సహస్రాణి రక్షసాం భీమకర్మణామ్.హతాన్యేకేన రామేణ మానుషేణ పదాతినా৷৷3.26.35৷৷"},{"sloka":"తస్య సైన్యస్య సర్వస్య ఖరశ్శేషో మహారథః.రాక్షసస్త్రిశిరాశ్చైవ రామశ్చ రిపుసూదనః৷৷3.26.36৷৷"},{"sloka":"శేషా హతా మహాసత్వా రాక్షసా రణమూర్ధని.ఘోరా దుర్విషహాః సర్వే లక్ష్మణస్యాగ్రజేన తే৷৷3.26.37৷৷"},{"sloka":"తతస్తు తద్భీమబలం మహాహవే సమీక్ష్య రామేణ హతం బలీయసా.రథేన రామం మహతా ఖరస్తదా సమాససాదేన్ద్ర ఇవోద్యతాశనిః৷৷3.26.38৷৷"}]