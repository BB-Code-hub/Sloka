[{"sloka":"[Rama's fight with Trisira -- death of Trisira.]ఖరం తు రామాభిముఖం ప్రయాన్తం వాహినీపతిః. రాక్షసస్త్రిశిరా నామ సన్నిపత్యేదమబ్రవీత్৷৷3.27.1৷৷"},{"sloka":"మాం నియోజయ విక్రాన్త సన్నివర్తస్వ సాహసాత్. పశ్య రామం మహాబాహుం సంయుగే వినిపాతితమ్৷৷3.27.2৷৷"},{"sloka":"ప్రతిజానామి తే సత్యమాయుధం చాహమాలభే. యథా రామం వధిష్యామి వధార్హం సర్వరక్షసామ్৷৷3.27.3৷৷"},{"sloka":"అహం వాస్య రణే మృత్యురేష వా సమరే మమ. వినివృత్య రణోత్సాహాన్ముహూర్తం ప్రాశ్నికో భవ৷৷3.27.4৷৷"},{"sloka":"ప్రహృష్టో వా హతే రామే జనస్థానం ప్రయాస్యసి. మయి వా నిహతే రామం సంయుగాయోపయాస్యసి৷৷3.27.5৷৷"},{"sloka":"ఖరస్త్రిశిరసా తేన మృత్యులోభాత్ప్రసాదితః. గచ్ఛ యుధ్యేత్యనుజ్ఞాతో రాఘవాభిముఖో యయౌ৷৷3.27.6৷৷"},{"sloka":"త్రిశిరాశ్చ రథేనైవ వాజియుక్తేన భాస్వతా. అభ్యద్రవద్రణే రామం త్రిశృఙ్గ ఇవ పర్వతః৷৷3.27.7৷৷"},{"sloka":"శరధారాసమూహాన్స మహామేఘ ఇవోత్సృజన్. వ్యసృజత్సదృశం నాదం జలార్ద్రస్య తు దున్దుభేః৷৷3.27.8৷৷"},{"sloka":"ఆగచ్ఛన్తం త్రిశిరసం రాక్షసం ప్రేక్ష్య రాఘవః. ధనుషా ప్రతిజగ్రాహ విధున్వన్సాయకాన్ శితాన్৷৷3.27.9৷৷"},{"sloka":"స సమ్ప్రహారస్తుములో రామత్రిశిరసోర్మహాన్. బభూవాతీవ బలినోస్సింహకుఞ్జరయోరివ৷৷3.27.10৷৷"},{"sloka":"తతస్త్రిశిరసా బాణైర్లలాటే తాడితస్త్రిభిః. ఆమర్షీ కుపితోరామస్సంరబ్ధమిదమబ్రవీత్৷৷3.27.11৷৷"},{"sloka":"అహో విక్రమశూరస్య రాక్షసస్యేదృశం బలమ్. పుష్పైరివ శరైర్యస్య లలాటేస్మిన్పరిక్షతః৷৷3.27.12৷৷"},{"sloka":"మమాపి ప్రతిగృహ్ణీష్వ శరాంశ్చాపగుణాచ్చ్యుతాన్. ఏవముక్త్వా తు సంరబ్ధశ్శరానాశీవిషోపమాన్.3.27.13৷৷త్రిశిరోవక్షసి క్రుద్ధో నిజఘాన చతుర్దశ. "},{"sloka":"చతుర్భిస్తురగానస్య శరైః సన్నతపర్వభిః৷৷3.27.14৷৷న్యపాతయత తేజస్వీ చతురస్తస్య వాజినః. "},{"sloka":"అష్టభిస్సాయకైస్సూతం రథోపస్థాన్న్యపాతయత్৷৷3.27.15৷৷రామశ్చిచ్ఛేద బాణేన ధ్వజం చాస్య సముచ్ఛ్రితమ్. "},{"sloka":"తతో హతరథాత్తస్మాదుత్పతన్తం నిశాచరమ్৷৷3.27.16৷৷బిభేద రామస్తం బాణైర్హృదయే సోభవజ్జడః. "},{"sloka":"సాయకైశ్చాప్రమేయాత్మా సామర్షస్తస్య రక్షసః৷৷3.27.17৷৷శిరాంస్యపాతయద్రామో వేగవద్భిస్త్రిభిశ్శితైః. "},{"sloka":"స భూమౌ రుధిరోద్గారీ రామబాణాభిపీడితః৷৷3.27.18৷৷న్యపతత్పతితైః పూర్వం స్వశిరోభిర్నిశాచరః. "},{"sloka":"హతశేషాస్తతో భగ్నా రాక్షసాః ఖరసంశ్రయా৷৷3.27.19৷৷ద్రవన్తి స్మ న తిష్ఠన్తి వ్యాఘ్రత్రస్తా మృగా ఇవ. "},{"sloka":"తాన్ఖరో ద్రవతో దృష్ట్వా నివర్త్య రుషితస్స్వయమ్৷৷3.27.20৷৷రామమేవాభిదుద్రావ రాహుశ్చన్ద్రమసం యథా. "}]