[{"sloka":"[Combat between Rama and Khara---- wounded Khara gets down the chariot to fight-- deities assemble-- worship great Rama.]నిహతం దూషణం దృష్ట్వా రణే త్రిశిరసా సహ.ఖరస్యాప్యభవత్త్రాసో దృష్ట్వా రామస్య విక్రమమ్৷৷3.28.1৷৷"},{"sloka":"స దృష్ట్వా రాక్షసం సైన్యమవిసహ్యం మహాబలః.హతమేకేన రామేణ త్రిశిరోదూషణావపి৷৷3.28.2৷৷తద్బలం హతభూయిష్ఠం విమనాః ప్రేక్ష్య రాక్షసః.ఆససాద ఖరో రామం నముచిర్వాసవం యథా৷৷3.28.3৷৷"},{"sloka":"వికృష్య బలవచ్చాపం నారాచాన్రక్తభోజనాన్.ఖరశ్చిక్షేప రామాయ క్రుద్ధానాశీవిషానివ৷৷3.28.4৷৷"},{"sloka":"జ్యాం విధూన్వంసుబహుశశ్శిక్షయాస్త్రాణి దర్శయన్.చచార సమరే మార్గాఞ్ఛరై రథగతః ఖరః৷৷3.28.5৷৷"},{"sloka":"స సర్వాశ్చ దిశో బాణైః ప్రదిశశ్చ మహారథః.పూరయామాస తం దృష్ట్వా రామోపి సుమహద్ధనుః৷৷3.28.6৷৷"},{"sloka":"స సాయకైర్దుర్విసహైస్సస్ఫులిఙ్గైరివాగ్నిభిః.నభశ్చకారావివరం పర్జన్య ఇవ వృష్టిభిః৷৷3.28.7৷৷"},{"sloka":"తద్బభూవ శితైర్బాణైః ఖరరామవిసర్జితైః.పర్యాకాశమనాకాశం సర్వతశ్శరసఙ్కులమ్৷৷3.28.8৷৷"},{"sloka":"శరజాలావృతస్సూర్యో న తదా స్మ ప్రకాశతే.అన్యోన్యవధసంరమ్భాదుభయోస్సంప్రయుధ్యతోః৷৷3.28.9৷৷"},{"sloka":"తతో నాలీకనారాచైస్తీక్ష్ణాగ్రైశ్చ వికర్ణిభిః.ఆజఘాన ఖరో రామం తోత్రైరివ మహాద్విపమ్৷৷3.28.10৷৷"},{"sloka":"తం రథస్థం ధనుష్పాణిం రాక్షసం పర్యవస్థితమ్.దదృశుస్సర్వభూతాని పాశహస్తమివాన్తకమ్৷৷3.28.11৷৷"},{"sloka":"హన్తారం సర్వసైన్యస్య పౌరుషే పర్యవస్థితమ్.పరిశ్రాన్తం మహాసత్వం మేనే రామం ఖరస్తదా৷৷3.28.12৷৷"},{"sloka":"తం సింహమివ విక్రాన్తం సింహవిక్రాన్తగామినమ్.దృష్ట్వా నోద్విజతే రామః సింహః క్షుద్రమృగం యథా৷৷3.28.13৷৷"},{"sloka":"తతః సూర్యనికాశేన రథేన మహతా ఖరః.ఆససాద రణే రామం పతఙ్గ ఇవ పావకమ్৷৷3.28.14৷৷"},{"sloka":"తతోస్య సశరం చాపం ముష్టిదేశే మహాత్మనః.ఖరశ్చిచ్ఛేద రామస్య దర్శయన్పాణిలాఘవమ్৷৷3.28.15৷৷"},{"sloka":"స పునస్త్వపరాన్సప్త శరానాదాయ వర్మణి.నిజఘాన ఖరః క్రుద్ధశ్శక్రాశనిసమప్రభాన్৷৷3.28.16৷৷"},{"sloka":"తతస్తత్ప్రహతం బాణైః ఖరముక్తైస్సుపర్వభిః.పపాత కవచం భూమౌ రామస్యాదిత్యవర్చసః৷৷3.28.17৷৷"},{"sloka":"తతశ్శరసహస్రేణ రామమప్రతిమౌజసమ్.అర్దయిత్వా మహానాదం ననాద సమరే ఖరః৷৷3.28.18৷৷"},{"sloka":"స శరైరర్దితః క్రుద్ధస్సర్వగాత్రేషు రాఘవః.రరాజ సమరే రామో విధూమోగ్నిరివ జ్వలన్৷৷3.28.19৷৷"},{"sloka":"తతో గమ్భీరనిర్హ్రాదం రామశ్శత్రునిబర్హణః.చకారాన్తాయ స రిపోస్సజ్యమన్యన్మహద్ధనుః৷৷3.28.20৷৷"},{"sloka":"సుమహద్వైష్ణవం యత్తదతిసృష్టం మహర్షిణా.వరం తద్ధనురుద్యమ్య ఖరం సమభిధావత৷৷3.28.21৷৷"},{"sloka":"తతః కనకపుఙ్ఖైస్తు శరైస్సన్నతపర్వభిః.బిభేద రామస్సఙ్క్రుద్ధః ఖరస్య సమరే ధ్వజమ్৷৷3.28.22৷৷"},{"sloka":"స దర్శనీయో బహుధా వికీర్ణః కాఞ్చనధ్వజః.జగామ ధరణీం సూర్యో దేవతానామివాజ్ఞయా৷৷3.28.23৷৷"},{"sloka":"తం చతుర్భిః ఖరః క్రుద్ధో రామం గాత్రేషు మార్గణైః.వివ్యాధ యుధి మర్మజ్ఞో మాతఙ్గమివ తోమరైః৷৷3.28.24৷৷"},{"sloka":"స రామో బహుభిర్బాణైః ఖరకార్ముకనిస్సృతైః.విద్ధో రుధిరసిక్తాఙ్గో బభూవ రుషితో భృశమ్৷৷3.28.25৷৷"},{"sloka":"స ధనుర్ధన్వినాం శ్రేష్ఠః ప్రగృహ్య పరమాహవే.ముమోచ పరమేష్వాసష్షట్ఛరానభిలక్షితాన్৷৷3.28.26৷৷"},{"sloka":"శిరస్యేకేన బాణేన ద్వాభ్యాం బహ్వోరథార్దయత్.త్రిభిశ్చన్ద్రార్ధవక్త్రైశ్చ వక్షస్యభిజఘాన హ৷৷3.28.27৷৷"},{"sloka":"తతః పశ్చాన్మహాతేజా నారాచాన్భాస్కరోపమాన్.జిఘాంసూ రాక్షసఙ్కృద్ధస్త్రయోదశ సమాదదే৷৷3.28.28৷৷"},{"sloka":"తతోస్య యుగమేకేన చతుర్భిశ్చతురో హయాన్.షష్ఠేన తు శిరస్సఙ్ఖ్యే ఖరస్య రథసారథేః৷৷3.28.29৷৷త్రిభిస్త్రివేణుం బలవాన్ద్వాభ్యామక్షం మహాబలః.ద్వాదశేన తు బాణేన ఖరస్య సశరం ధనుః৷৷3.28.30৷৷ఛిత్వా వజ్రనికాశేన రాఘవః ప్రహసన్నివ.త్రయోదశేనేన్ద్రసమో బిభేద సమరే ఖరమ్৷৷3.28.31৷৷"},{"sloka":"ప్రభగ్నధన్వా విరథో హతాశ్వో హతసారథిః.గదాపాణిరవప్లుత్య తస్థౌ భూమౌ ఖరస్తదా৷৷3.28.32৷৷"},{"sloka":"తత్కర్మ రామస్య మహారథస్య సమేత్య దేవాశ్చ మహర్షయశ్చ.అపూజయన్ప్రాఞ్జలయః ప్రహృష్టాః తదా విమానాగ్రగతాస్సమేతాః৷৷3.28.33৷৷"}]