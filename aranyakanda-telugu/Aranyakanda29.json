[{"sloka":"[Encounter between  Rama and Khara.]ఖరం తు విరథం రామో గదాపాణిమవస్థితమ్.మృదుపూర్వం మహాతేజాః పరుషం వాక్యమబ్రవీత్৷৷3.29.1৷৷"},{"sloka":"గజాశ్వరథసమ్బాధే బలే మహతి తిష్ఠతా.కృతం సుదారుణం కర్మ సర్వలోకజుగుప్సితమ్৷৷3.29.2৷৷"},{"sloka":"ఉద్వేజనీయో భూతానాం నృశంసః పాపకర్మకృత్.త్రయాణామపి లోకానామీశ్వరోపి న తిష్ఠతి৷৷3.29.3৷৷"},{"sloka":"కర్మ లోకవిరుద్ధం తు కుర్వాణం క్షణదాచర.తీక్ష్ణం సర్వజనో హన్తి సర్పం దుష్టమివాగతమ్৷৷3.29.4৷৷"},{"sloka":"లోభాత్పాపాని కుర్వాణః కామాద్వా యో న బుధ్యతే.భ్రష్టః పశ్యతి తస్యాన్తం బ్రాహ్మణీ కరకాదివ৷৷3.29.5৷৷"},{"sloka":"వసతో దణ్డకారణ్యే తాపసాన్ధర్మచారిణః.కిన్ను హత్వా మహాభాగాన్ఫలం ప్రాప్స్యసి రాక్షస৷৷3.29.6৷৷"},{"sloka":"న చిరం పాపకర్మాణః క్రూరా లోకజుగుప్సితాః.ఐశ్వర్యం ప్రాప్య తిష్ఠన్తి శీర్ణమూలా ఇవ ద్రుమాః৷৷3.29.7৷৷"},{"sloka":"అవశ్యం లభతే జన్తుః ఫలం పాపస్య కర్మణః.ఘోరం పర్యాగతే కాలే ద్రుమాః పుష్పమివార్తవమ్৷৷3.29.8৷৷"},{"sloka":"నచిరాత్ప్రాప్యతే లోకే పాపానాం కర్మణాం ఫలమ్.సవిషాణామివాన్నానాం భుక్తానాం క్షణదాచర৷৷3.29.9৷৷"},{"sloka":"పాపమాచరతాం ఘోరం లోకస్యాప్రియమిచ్ఛతామ్.అహమాసాదితో రాజా ప్రాణాన్హన్తుం నిశాచర৷৷3.29.10৷৷"},{"sloka":"అద్య హి త్వాం మయా ముక్తాశ్శరాః కాఞ్చనభూషణాః.విదార్యాతిపతిష్యన్తి వల్మీకమివ పన్నగాః৷৷3.29.11৷৷"},{"sloka":"యే త్వయా దణ్డకారణ్యే భక్షితా ధర్మచారిణః.తానద్య నిహతస్సఙ్ఖ్యే ససైన్యోనుగమిష్యసి৷৷3.29.12৷৷"},{"sloka":"అద్య త్వాం నిహతం బాణైః పశ్యన్తు పరమర్షయః.నిరయస్థం విమానస్థా యే త్వయా హింసితాః పురా৷৷3.29.13৷৷"},{"sloka":"ప్రహర త్వం యథాకామం కురు యత్నం కులాధమ.అద్య తే పాతయిష్యామి శిరస్తాలఫలం యథా৷৷3.29.14৷৷"},{"sloka":"ఏవముక్తస్తు రామేణ కృద్ధస్సంరక్తలోచనః.ప్రత్యువాచ ఖరో రామం ప్రహసన్క్రోధమూర్ఛితః৷৷3.29.15৷৷"},{"sloka":"ప్రాకృతాన్రాక్షసాన్హత్వా యుద్ధే దశరథాత్మజ.ఆత్మనా కథమాత్మానమప్రశస్యం ప్రశంససి৷৷3.29.16৷৷"},{"sloka":"విక్రాన్తా బలవన్తో వా యే భవన్తి నరర్షభాః.కథయన్తి న తే కిఞ్చిత్తేజసా స్వేన గర్వితాః৷৷3.29.17৷৷"},{"sloka":"ప్రాకృతాస్త్వకృతాత్మానో లోకే క్షత్రియపాంసనాః.నిరర్థకం వికత్థన్తే యథా రామ వికత్థసే৷৷3.29.18৷৷"},{"sloka":"కులం వ్యపదిశన్వీరస్సమరే కోభిధాస్యతి.మృత్యుకాలే హి సమ్ప్రాప్తే స్వయమప్రస్తవే స్తవమ్৷৷3.29.19৷৷"},{"sloka":"సర్వథైవ లఘుత్వం తే కత్థనేన విదర్శితమ్.సువర్ణప్రతిరూపేణ తప్తేనేవ కుశాగ్నినా৷৷3.29.20৷৷"},{"sloka":"న తు మామిహ తిష్ఠన్తం పశ్యసి త్వం గదాధరమ్.ధరాధరమివాకమ్ప్యం పర్వతం ధాతుభిశ్చితమ్৷৷3.29.21৷৷"},{"sloka":"పర్యాప్తోహం గదాపాణిర్హన్తుం ప్రాణాన్రణే తవ.త్రయాణామపి లోకానాం పాశహస్త ఇవాన్తకః৷৷3.29.22৷৷"},{"sloka":"కామం బహ్వపి వక్తవ్యం త్వయి వక్ష్యామి న త్వహమ్.అస్తం గచ్ఛేద్ధి సవితా యుద్ధవిఘ్నస్తతో భవేత్৷৷3.29.23৷৷"},{"sloka":"చతుర్దశ సహస్రాణి రాక్షసానాం హతాని తే.త్వద్వినాశాత్కరోమ్యేషాం తేషామశ్రుప్రమార్జనమ్৷৷3.29.24৷৷"},{"sloka":"ఇత్యుక్త్వా పరమక్రుద్ధస్తాం గదాం పరమాఙ్గదః.ఖరశ్చిక్షేప రామాయ ప్రదీప్తామశనిం యథా৷৷3.29.25৷৷"},{"sloka":"ఖరబాహుప్రయుక్తా సా ప్రదీప్తా మహతీ గదా.భస్మవృక్షాంశ్చ గుల్మాంశ్చ కృత్వాగాత్తత్సమీపతః৷৷3.29.26৷৷"},{"sloka":"తామాపతన్తీం జ్వలతాం మృత్యుపాశోపమాం గదామ్.అన్తరిక్షగతాం రామచశిచ్ఛేద బహుధా శరైః৷৷3.29.27৷৷"},{"sloka":"సా వికీర్ణా శరైర్భగ్నా పపాత ధరణీతలే.గదా మన్త్రౌషధబలైర్వ్యాలీవ వినిపాతితా৷৷3.29.28৷৷"}]