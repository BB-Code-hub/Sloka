[{"sloka":"[The story of Viradha ]ఇత్యుక్త్వా లక్ష్మణశ్శ్రీమాన్విరాధే ప్రహసన్నివ.కోభవాన్వనమభ్యేత్య చరిష్యసి యథాసుఖమ్৷৷3.3.1৷৷"},{"sloka":"అథోవాచ పునర్వాక్యం విరాధః పూరయన్వనమ్.పృచ్ఛతో మమ హి బ్రూతం కౌ యువాం క్వ గమిష్యథః৷৷3.3.2৷৷."},{"sloka":"తమువాచ తతో రామో రాక్షసం జ్వలితాననమ్.పృచ్ఛన్తం సుమహాతేజా ఇక్ష్వాకుకులమాత్మనః৷৷3.3.3৷৷"},{"sloka":"క్షత్రియౌ వృత్తసమ్పన్నౌ విద్ధి నౌ వనగోచరౌ.త్వాం తు వేదితుమిచ్ఛావః కస్త్వం చరసి దణ్డకాన్৷৷3.3.4৷৷"},{"sloka":"తమువాచ విరాధస్తు రామం సత్యపరాక్రమమ్.హన్త వక్ష్యామి తే రాజన్నిబోధ మమ రాఘవ৷৷3.3.5৷৷"},{"sloka":"పుత్రః కిల జయస్యాహం మాతా మమ శతహ్రదా.విరాధ ఇతి మామాహుః పృథివ్యాం సర్వరాక్షసాః৷৷3.3.6৷৷"},{"sloka":"తపసా చాభిసమ్ప్రాప్తా బ్రహ్మణో హి ప్రసాదజా.శస్త్రేణావధ్యతా లోకేచ్ఛేద్యాభేద్యత్వమేవ చ৷৷3.3.7৷৷"},{"sloka":"ఉత్సృజ్య ప్రమదామేనామనపేక్షౌ యథాగతమ్.త్వరమాణౌ పలాయేథాం న వాం జీవితమాదదే৷৷ 3.3.8৷৷"},{"sloka":"తం రామః ప్రత్యువాచేదం కోపసంరక్తలోచనః.రాక్షసం వికృతాకారం విరాధం పాపచేతసమ్৷৷3.3.9৷৷"},{"sloka":"క్షుద్ర! ధిక్త్వాం తు హీనార్థం మృత్యుమన్వేషసే ధ్రువమ్.రణే ప్రాప్స్యసే సన్తిష్ఠ న మే జీవన్ గమిష్యాసి৷৷3.3.10৷৷"},{"sloka":"తతః సజ్యం ధనుః కృత్వా రామస్సునిశితాఞ్ఛరాన్.సుశీఘ్రమభిసన్ధాయ రాక్షసం నిజఘాన హ৷৷3.3.11৷৷"},{"sloka":"ధనుషా జ్యాగుణవతా సప్త బాణాన్ముమోచ హ.రుక్మపుఙ్ఖాన్మహావేగాన్సుపర్ణానిలతుల్యగాన్৷৷3.3.12৷৷ "},{"sloka":"తే శరీరం విరాధస్య భిత్త్వాబర్హిణవాససః.నిపేతుశ్శోణితాదిగ్ధా ధరణ్యాం పావకోపమాః৷৷3.3.13৷৷"},{"sloka":"స విద్ధో న్యస్య వైదేహీం శూలముద్యమ్య రాక్షసః.అభ్యద్రవత్సుసఙ్కృద్ధస్తదా రామం సలక్ష్మణమ్৷৷3.3.14৷৷"},{"sloka":"స వినద్య మహానాదం శూలం శక్రధ్వజోపమమ్.ప్రగృహ్యాశోభత తదా వ్యాత్తానన ఇవాన్తకః৷৷3.3.15৷৷"},{"sloka":"అథ తౌ భ్రాతరౌ దీప్తం శరవర్షం వవర్షతుః.విరాధే రాక్షసే తస్మిన్ కాలాన్తకయమోపమే৷৷3.3.16৷৷"},{"sloka":"స ప్రహస్య మహారౌద్రః స్థిత్వాజృమ్భత రాక్షసః.జృమ్భమాణస్య తే బాణాః కాయాన్నిష్పేతురాశుగాః৷৷3.3.17৷৷"},{"sloka":"స్పర్శాత్తు వరదానేన ప్రాణాన్సమ్రోధ్య రాక్షసః.విరాధః శూలముద్యమ్య రాఘవావభ్యధావత৷৷3.3.18৷৷"},{"sloka":"తచ్ఛూలం వజ్రసఙ్కాశం గగనే జ్వలనోపమమ్.ద్వాభ్యాం శరాభ్యాం చిచ్ఛేద రామః శస్త్రభృతాంవరః৷৷3.3.19৷৷"},{"sloka":"తద్రామవిశిఖచ్ఛిన్నం శూలం తస్యకరాద్భువి.పపాతాశనినా ఛిన్నం మేరోరివ శిలాతలమ్৷৷3.3.20৷৷"},{"sloka":"తౌ ఖడ్గౌ క్షిప్రముద్యమ్య కృష్ణసర్పోపమౌశుభౌ.తూర్ణమాపేతతుస్తస్య తదా ప్రహరతాం బలాత్৷৷3.3.21৷৷"},{"sloka":"స వధ్యమానః సుభృశం భుజాభ్యాం పరిరభ్యతౌ.అప్రకమ్ప్యౌ నరవ్యాఘ్రౌ రౌద్రః ప్రస్థాతుమైచ్ఛత৷৷3.3.22৷৷"},{"sloka":"తస్యాభిప్రాయమాజ్ఞాయ రామో లక్ష్మణమబ్రవీత్.వహత్వయమలం తావత్పథానేన తు రాక్షసః৷৷3.3.23৷৷"},{"sloka":"యథా చేచ్ఛతి సౌమిత్రే! తథా వహతు రాక్షసః.అయమేవ హి నః పన్థా యేన యాతి నిశాచరః৷৷3.3.24৷৷"},{"sloka":"స తు స్వబలవీర్యేణ సముత్క్షిప్య నిశాచరః.బాలావివ స్కన్ధగతౌ చకారాతిబలోద్ధతః৷৷3.3.25৷৷"},{"sloka":"తావారోప్య తతః స్కన్ధం రాఘవౌ రజనీచరః.విరాధో వినదన్ఘోరం జగామాభిముఖో వనమ్৷৷3.3.26৷৷"},{"sloka":"వనం మహామేఘనిభం ప్రవిష్టో ద్రుమైర్మహద్భిర్వివిధైరుపేతమ్.నానావిధైః పక్షికులైర్విచిత్రం శివాయుతం వ్యాలమృగైర్వికీర్ణమ్৷৷3.3.27৷৷"}]