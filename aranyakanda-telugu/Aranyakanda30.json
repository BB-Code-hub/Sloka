[{"sloka":"[Khara's death in the hands of Rama-- gods and charanas praise him- offer prayers-- Lakshmana and Sita come out of the cave.]భిత్త్వా తు తాం గదాం బాణై రాఘవో ధర్మవత్సలః.స్మయమానః ఖరం వాక్యం సంరబ్ధమిదమబ్రవీత్৷৷3.30.1৷৷"},{"sloka":"ఏతత్తే బలసర్వస్వం దర్శితం రాక్షసాధమ.శక్తిహీనతరో మత్తో వృథా త్వమవగర్జసి৷৷3.30.2৷৷"},{"sloka":"ఏషా బాణవినిర్భిన్నా గదా భూమితలం గతా.అభిధానప్రగల్భస్య తవ ప్రత్యయఘాతినీ৷৷3.30.3৷৷"},{"sloka":"యత్త్వయోక్తం వినష్టానామహమశ్రుప్రమార్జనమ్.రాక్షసానాం కరోమీతి మిథ్యా తదపి తే వచః৷৷3.30.4৷৷"},{"sloka":"నీచస్య క్షుద్రశీలస్య మిథ్యావృత్తస్య రక్షసః.ప్రాణానహం హరిష్యామి గరుత్మానమృతం యథా৷৷3.30.5৷৷"},{"sloka":"అద్య తే ఛిన్నకణ్ఠస్య ఫేనబుద్బుదభూషితమ్.విదారితస్య మద్బాణైర్మహీ పాస్యతి శోణితమ్৷৷3.30.6৷৷"},{"sloka":"పాంసురూషితసర్వాఙ్గస్స్రస్తన్యస్త భుజద్వయః.స్వప్స్యసే గాం సమాలిఙ్గ్య దుర్లభాం ప్రమదామివ৷৷3.30.7৷৷"},{"sloka":"ప్రబద్ధనిద్రే శయితే త్వయి రాక్షసపాంసనే.భవిష్యన్తిశరణ్యానాం శరణ్యా దణ్డకా ఇమే৷৷3.30.8৷৷"},{"sloka":"జనస్థానే హతస్థానే తవ రాక్షస మచ్ఛరైః.నిర్భయా విచరిష్యన్తి సర్వతో మునయో వనే৷৷3.30.9৷৷"},{"sloka":"అద్య విప్రసరిష్యన్తి రాక్షస్యో హతబాన్ధవాః.బాష్పార్ద్రవదనా దీనా భయాదన్యభయావహాః৷৷3.30.10৷৷"},{"sloka":"అద్య శోకరసజ్ఞాస్తా భవిష్యన్తి నిరర్థకాః.అనురూపకులాః పత్న్యో యాసాం త్వం పతిరీదృశః৷৷3.30.11৷৷"},{"sloka":"నృశంస నీచ క్షుద్రాత్మన్నిత్యం బ్రాహ్మణకణ్టక.యత్కృతే శఙ్కితైరగ్నౌ మునిభిః పాత్యతే హవిః৷৷3.30.12৷৷"},{"sloka":"తమేవమభిసంరబ్ధం బ్రువాణం రాఘవం రణే.ఖరో నిర్భర్త్సయామాస రోషాత్ఖరతరస్వరః৷৷3.30.13৷৷"},{"sloka":"దృఢం ఖల్వవలిప్తోసి భయేష్వపి చ నిర్భయః.వాచ్యావాచ్యం తతో హి త్వం మృత్యువశ్యో న బుధ్యసే৷৷3.30.14৷৷"},{"sloka":"కాలపాశపరిక్షిప్తా భవన్తి పురుషా హి యే.కార్యాకార్యం న జానన్తి తే నిరస్తషడిన్ద్రియాః৷৷3.30.15৷৷"},{"sloka":"ఏవముక్త్వా తతో రామం సంరుధ్య భ్రుకుటీం తతః.స దదర్శ మహాసాలమవిదూరే నిశాచరః৷৷3.30.16৷৷రణే ప్రహరణస్యార్థే సర్వతో హ్యవలోకయన్."},{"sloka":"స తముత్పాటయామాస సందశ్య దశనచ్ఛదమ్৷৷3.30.17৷৷తం సముత్క్షిప్య బాహుభ్యాం వినద్య చ మహాబలః.రామముద్దిశ్య చిక్షేప హతస్త్వమితి చాబ్రవీత్৷৷3.30.18৷৷"},{"sloka":"తమాపతన్తం బాణౌఘైచ్ఛిత్వా రామః ప్రతాపవాన్.రోషమాహారయత్తీవ్రం నిహన్తుం సమరే ఖరమ్৷৷3.30.19৷৷"},{"sloka":"జాతస్వేదస్తతో రామో రోషాద్రక్తాన్తలోచనః.నిర్భిభేద సహస్రేణ బాణానాం సమరే ఖరమ్৷৷3.30.20৷৷"},{"sloka":"తస్య బాణాన్తరాద్రక్తం బహు సుస్రావ ఫేనిలమ్.గిరేః ప్రస్రవణస్యేవ తోయధారాపరిస్రవః৷৷3.30.21৷৷"},{"sloka":"విహ్వలస్సకృతో బాణైః ఖరో రామేణ సంయుగే.మత్తో రుధిరగన్ధేన తమేవాభ్యద్రవద్ద్రుతమ్৷৷3.30.22৷৷"},{"sloka":"తమాపతన్తం సంరబ్ధం కృతాస్త్రో రుధిరాప్లుతమ్.అపాసర్పత్ప్రతిపదం కిఞ్చిత్వరితవిక్రమః৷৷3.30.23৷৷"},{"sloka":"తతః పావకసఙ్కాశం వధాయ సమరే శరమ్.ఖరస్య రామో జగ్రాహ బ్రహ్మదణ్డమివాపరమ్৷৷3.30.24৷৷"},{"sloka":"స తం దత్తం మఘవతా సురరాజేన ధీమతా.సందధే చాపి ధర్మాత్మా ముమోచ చ ఖరం ప్రతి৷৷3.30.25৷৷"},{"sloka":"స విముక్తో మహాబాణో నిర్ఘాతసమనిస్వనః.రామేణ ధనురాయమ్య ఖరస్యోరసిచాపతత్৷৷3.30.26৷৷"},{"sloka":"స పపాత ఖరో భూమౌ దహ్యమానశ్శరానగ్నినా.రుద్రేణేవ వినిర్దగ్ధశ్వేతారణ్యే యథాన్తకః৷৷3.30.27৷৷"},{"sloka":"స వృత్ర ఇవ వజ్రేణ ఫేనేన నముచిర్యథా.బలో వేన్ద్రాశనిహతో నిపపాత హతః ఖరః৷৷3.30.28৷৷"},{"sloka":"తతో రాజర్షయస్సర్వే సఙ్గతాః పరమర్షయః.సభాజ్య ముదితా రామమిదం వచనమబ్రువన్৷৷3.30.29৷৷"},{"sloka":"ఏతదర్థం మహాతేజా మహేన్ద్రః పాకశాసనః.శరభఙ్గాశ్రమం పుణ్యమాజగామ పురన్దరః৷৷3.30.30৷৷"},{"sloka":"ఆనీతస్త్వమిమం దేశముపాయేన మహర్షిభిః.ఏషాం వధార్థం క్రూరాణాం రక్షసాం పాపకర్మణామ్৷৷3.30.31৷৷"},{"sloka":"తదిదం నః కృతం కార్యం త్వయా దశరథాత్మజ.సుఖం ధర్మం చరిష్యన్తి దణ్డకేషు మహర్షయః৷৷3.30.32৷৷"},{"sloka":"ఏతస్మిన్తరే దేవాశ్చారణైస్సహ సఙ్గతాః.దున్దుభీంశ్చాభినిఘ్నన్తః పుష్పవర్షం సమన్తతః৷৷3.30.33৷৷రామస్యోపరి సంహ్రుష్టా వవృషుర్విస్మితాస్తదా."},{"sloka":"అర్ధాధికముహూర్తేన రామేణ నిశితైశ్శరైః৷৷3.30.34৷৷చతుర్దశసహస్రాణి రక్షసాం భీమకర్మణామ్.ఖరదూషణముఖ్యానాం నిహతాని మహాహవే৷৷3.30.35৷৷"},{"sloka":"అహో బత మహత్కర్మ రామస్య విదితాత్మనః.అహో వీర్యమహో దాక్ష్యం విష్ణోరివ హి దృశ్యతే৷৷3.30.36৷৷ఇత్యేవముక్త్వా తే సర్వే యయుర్దేవా యథాగతమ్."},{"sloka":"తస్మిన్నన్తరే వీరో లక్ష్మణస్సహ సీతయా.గిరిదుర్గాద్వినిష్క్రమ్య సంవివేశాశ్రమం సుఖీ৷৷3.30.37৷৷"},{"sloka":"తతో రామస్తు విజయీ పూజ్యమానో మహర్షిభిః.ప్రవివేశాశ్రమం వీరో లక్ష్మణేనాభిపూజితః৷৷3.30.38৷৷"},{"sloka":"తం దృష్ట్వా శత్రుహన్తారం మహర్షీణాం సుఖావహమ్.బభూవ హృష్టా వైదేహీ భర్తారం పరిషస్వజే৷৷3.30.39৷৷"},{"sloka":"ముదా పరమయా యుక్తా దృష్ట్వా రక్షోగణాన్హతాన్.రామం చైవావ్యథం దృష్ట్వా తుతోష జనకాత్మజా৷৷3.30.40৷৷"},{"sloka":"తతస్తు తం రాక్షససఙ్ఘమర్దనం సభాజ్యమానం ముదితైర్మహర్షిభిః.పునః పరిష్వజ్య శశిప్రభాననా బభూవ హృష్టా జనకాత్మజా తదా৷৷3.30.41৷৷"}]