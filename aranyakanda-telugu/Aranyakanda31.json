[{"sloka":"[ Akampana reaches Lanka -- reveals to Ravana about the happenings at Janasthana-- describes Rama's valour-- suggests to Ravana the strategy to win Rama through the abduction of Sita-- Ravana's visit to Maricha-- Maricha's advice to Ravana.]త్వరమాణస్తతో గత్వా జనస్థానాదకమ్పనః.ప్రవిశ్య లఙ్కాం వేగేన రావణం వాక్యమబ్రవీత్৷৷3.31.1৷৷"},{"sloka":"జనస్థానస్థితా రాజన్రాక్షసా బహవో హతాః.ఖరశ్చ నిహతస్సఙ్ఖ్యే కథఞ్చిదహమాగతః৷৷3.31.2৷৷"},{"sloka":"ఏవముక్తో దశగ్రీవః క్రుద్ధ స్సంరక్తలోచనః.అకమ్పనమువాచేదం నిర్దహన్నివ చక్షుషా৷৷3.31.3৷৷"},{"sloka":"కేన రమ్యం జనస్థానం హతం మమ పరాసునా.కో హి సర్వేషు లోకేషు గతిం చాధిగమిష్యతి৷৷3.31.4৷৷"},{"sloka":"న హి మే విప్రియం కృత్వా శక్యం మఘవతా సుఖమ్.ప్రాప్తుం వైశ్రవణేనాపి న యమేన న విష్ణునా৷৷3.31.5৷৷"},{"sloka":"కాలస్య చాప్యహం కాలో దహేయమపి పావకమ్.మృత్యుం మరణధర్మేణ సంయోజయితుముత్సహే৷৷3.31.6৷৷"},{"sloka":"దహేయమపి సఙ్కృద్ధస్తేజసాదిత్యపావకౌ.వాతస్య తరసా వేగం నిహన్తుమహముత్సహే৷৷3.31.7৷৷"},{"sloka":"తథా క్రుద్ధం దశగ్రీవం కృతాఞ్జలిరకమ్పనః.భయాత్సన్దిగ్ధయా వాచా రావణం యాచతేభయమ్৷৷3.31.8৷৷"},{"sloka":"దశగ్రీవోభయం తస్మై ప్రదదౌ రక్షసాం వరః.స విస్రబ్ధోబ్రవీద్వాక్యమసన్దిగ్ధమకమ్పనః৷৷3.31.9৷৷"},{"sloka":"పుత్రో దశరథస్యాస్తి సింహసంహననో యువా.రామో నామ వృషస్కన్ధో వృత్తాయతమహాభుజః৷৷3.31.10৷৷"},{"sloka":"వీరః పృథుయశాశ్శ్రీమానతుల్యబలవిక్రమః.హతం తేన జనస్థానం ఖరశ్చ సహ దూషణః৷৷3.31.11৷৷"},{"sloka":"అకమ్పనవచ శ్రుత్వా రావణో రాక్షసాధిపః.నాగేన్ద్ర ఇవ నిశ్వస్య వచనం చేదమబ్రవీత్৷৷3.31.12৷৷"},{"sloka":"స సురేన్ద్రేణ సంయుక్తో రామస్సర్వామరైస్సహ.ఉపయాతో జనస్థానం బ్రూహి కచ్చిదకమ్పన৷৷3.31.13৷৷"},{"sloka":"రావణస్య పునర్వాక్యం నిశమ్య తదకమ్పనః.ఆచచక్షే బలం తస్య విక్రమం చ మహాత్మనః৷৷3.31.14৷৷"},{"sloka":"రామో నామ మహాతేజా శ్రేష్ఠస్సర్వధనుష్మతామ్.దివ్యాస్త్రగుణసమ్పన్నః పురన్దరసమో యుధి৷৷3.31.15৷৷"},{"sloka":"తస్యానురూపో బలవాన్రక్తాక్షో దన్దుభిస్వనః.కనీయాన్లక్ష్మణో నామ భ్రాతా శశినిభాననః৷৷3.31.16৷৷"},{"sloka":"స తేన సహ సంయుక్తః పావకేనానిలో యథా.శ్రీమాన్రాజవరస్తేన జనస్థానం నిపాతితమ్৷৷3.31.17৷৷"},{"sloka":"నైవ దేవా మహాత్మానో నాత్ర కార్యా విచారణా.శరా రామేణ తూత్సృష్టా రుక్మపుఙ్ఖాః పతత్రిణః৷৷3.31.18৷৷సర్పాః పఞ్చాననా భూత్వా భక్షయన్తి స్మ రాక్షసాన్."},{"sloka":"యేన యేన చ గచ్ఛన్తి రాక్షసా భయకర్శితాః.3.31.19৷৷తేన తేన స్మ పశ్యన్తి రామమేవాగ్రతః స్థితమ్.ఇత్థం వినాశితం తేన జనస్థానం తవానఘ৷৷3.31.20৷৷"},{"sloka":"అకమ్పనవచశ్రుత్వా రావణో వాక్యమబ్రవీత్.జనస్థానం గమిష్యామి హన్తుం రామం సలక్ష్మణమ్৷৷3.31.21৷৷"},{"sloka":"అథైవముక్తే వచనే ప్రోవాచేదమకమ్పనః.శృణు రాజన్యథావృత్తం రామస్య బలపౌరుషమ్৷৷3.31.22৷৷"},{"sloka":"అసాధ్యః కుపితో రామో విక్రమేణ మహాయశాః.ఆపగాయాస్సుపూర్ణాయా వేగం పరిహరేచ్ఛరైః৷৷3.31.23৷৷"},{"sloka":"సతారగ్రహనక్షత్రం నభశ్చాప్యవసాదయేత్.అసౌ రామస్తు సీదన్తీం శ్రీమానభ్యుద్ధరేన్మహీమ్৷৷3.31.24৷৷"},{"sloka":"భిత్త్వా వేలాం సముద్రస్య లోకానాప్లావయేద్విభుః.వేగం వాపి సముద్రస్య వాయుం వా విధమేచ్ఛరైః৷৷3.31.25৷৷"},{"sloka":"సంహృత్య వా పునర్లోకాన్విక్రమేణ మహాయశాః.శక్తస్సపురుషవ్యాఘ్రః స్రష్టుం పునరపి ప్రజాః৷৷3.31.26৷৷"},{"sloka":"న హి రామో దశగ్రీవ శక్యో జేతుం త్వయా యుధి.రక్షసాం వాపి లోకేన స్వర్గః పాపజనైరివ৷৷3.31.27৷৷"},{"sloka":"న తం వధ్యమహం మన్యే సర్వైర్దేవాసురైరపి.అయం తస్య వధోపాయస్తన్మమైకమనాశ్శృణు৷৷3.31.28৷৷"},{"sloka":"భార్యా తస్యోత్తమా లోకే సీతా నామ సుమధ్యమా.శ్యామా సమవిభక్తాఙ్గీ స్త్రీరత్నం రత్నభూషితా৷৷3.31.29৷৷"},{"sloka":"నైవ దేవీ న గన్ధర్వీ నాప్సరా నాపి దానవీ.తుల్యా సీమన్తినీ తస్యా మానుషీషు కుతో భవేత్৷৷3.31.30৷৷"},{"sloka":"తస్యాపహర భార్యాంత్వం ప్రమథ్య తు మహావనే.సీతయా రహితః కామీ రామో హాస్యతి జీవితమ్৷৷3.31.31৷৷"},{"sloka":"అరోచయత తద్వాక్యం రావణో రాక్షసాధిపః.చిన్తయిత్వా మహాబాహురకమ్పనమువాచ హ৷৷3.31.32৷৷"},{"sloka":"బాఢం కాల్యం గమిష్యామి హ్యేకస్సారథినా సహ.ఆనయిష్యామి వైదేహీమిమాం హృష్టో మహాపురీమ్৷৷3.31.33৷৷"},{"sloka":"అథైవముక్త్వా ప్రయయౌ ఖరయుక్తేన రావణః.రథేనాదిత్యవర్ణేన దిశస్సర్వాః ప్రకాశయన్৷৷3.31.34৷৷"},{"sloka":"స రథో రాక్షసేన్ద్రస్య నక్షత్రపథగో మహాన్.సఞ్చార్యమాణశ్శుశుభే జలదే చన్ద్రమా ఇవ৷৷3.31.35৷৷"},{"sloka":"స మారీచాశ్రమం ప్రాప్య తాటకేయముపాగమత్.మారీచేనార్చితో రాజా భక్ష్యభోజ్యైరమానుషైః৷৷3.31.36৷৷"},{"sloka":"తం స్వయం పూజయిత్వా తు ఆసనేనోదకేన చ.అర్థోపహితయా వాచా మారీచో వాక్యమబ్రవీత్৷৷3.31.37৷৷"},{"sloka":"కచ్చిత్సుకుశలం రాజన్లోకానాం రాక్షసేశ్వర.ఆశఙ్కే నాథ జానే త్వం యతస్తూర్ణమిహాగతః৷৷3.31.38৷৷"},{"sloka":"ఏవముక్తో మహాతేజా మారీచేన స రావణః.తతః పశ్చాదిదం వాక్యమబ్రవీద్వాక్యకోవిదః৷৷3.31.39৷৷"},{"sloka":"ఆరక్షో మే హతస్తాత రామేణాక్లిష్టకర్మణా.జనస్థానమవధ్య తత్సర్వం యుధి నిపాతితమ్৷৷3.31.40৷৷తస్య మే కురు సాచివ్యం తస్య భార్యాపహారణే."},{"sloka":"రాక్షసేన్ద్రవచశ్శ్రుత్వా మారీచో వాక్యమబ్రవీత్৷৷3.31.41৷৷ఆఖ్యాతా కేన సీతా సా మిత్రరూపేణ శత్రుణా.త్వయా రాక్షసశార్దూల కో న నన్దతి నన్దితః৷৷3.31.42৷৷"},{"sloka":"సీతామిహానయస్వేతి కో బ్రవీతి బ్రవీహి మే.రక్షోలోకస్య సర్వస్య కశ్శృఙ్గం ఛేత్తుమిచ్ఛతి৷৷3.31.43৷৷"},{"sloka":"ప్రోత్సాహయతి కశ్చ త్వాం స చ శత్రురసంశయః.అశీవిషముఖాద్దంష్ట్రాముద్ధర్తుం చేచ్ఛతి త్వయా৷৷3.31.44৷৷"},{"sloka":"కర్మణా కేన కేనాసి కాపథం ప్రతిపాదితః.సుఖసుప్తస్య తే రాజన్ ప్రహృతం కేన మూర్ధని৷৷3.31.45৷৷"},{"sloka":"విశుద్ధవంశాభిజనాగ్రహస్త స్తేజోమదస్సంస్థితదోర్విషాణః.ఉదీక్షితుం రావణ నేహ యుక్తః స సంయుగే రాఘవగన్ధహస్తీ৷৷3.31.46৷৷"},{"sloka":"అసౌ రణాన్తః స్థితిసంధివాలో విదగ్ధరక్షోమృగహా నృసింహః.సుప్తస్త్వయా బోధయితుం న యుక్తః శరాఙ్గపూర్ణో నిశితాసిదంష్ట్రః৷৷3.31.47৷৷"},{"sloka":"చాపాపహారే భుజవేగపఙ్కే శరోర్మిమాలే సుమహాహవౌఘే.న రామపాతాలముఖేతిఘోరే ప్రస్కన్దితుం రాక్షసరాజ యుక్తమ్৷৷3.31.48৷৷"},{"sloka":"ప్రసీద లఙ్కేశ్వర రాక్షసేన్ద్ర లఙ్కాం ప్రసన్నో భవ సాధు గచ్ఛ.త్వం స్వేషు దారేషు రమస్వ నిత్యం రామస్సభార్యో రమతాం వనేషు৷৷3.31.49৷৷"},{"sloka":"ఏవముక్తో దశగ్రీవో మారీచేన స రావణః.న్యవర్తత పురీం లఙ్కాం వివేశ చ గృహోత్తమమ్৷৷3.31.50৷৷"}]