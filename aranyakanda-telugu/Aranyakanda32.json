[{"sloka":"[Surpanakha meets Ravana at Lanka -- describes Rama, Sita and Lakshmana to Ravana.]తతశ్శూర్పణఖా దృష్ట్వా సహస్రాణి చతుర్దశ.హతాన్యేకేన రామేణ రక్షసాం భీమకర్మణామ్৷৷3.32.1৷৷దూషణం చ ఖరం చైవ హతం త్రిశిరసా సహ.దృష్ట్వా పునర్మహానాదం ననాద జలదో యథా৷৷3.32.2৷৷"},{"sloka":"సా దృష్ట్వా కర్మ రామస్య కృతమన్యైస్సుదుష్కరమ్.జగామ పరమోద్విగ్నా లఙ్కాం రావణపాలితామ్৷৷3.32.3৷৷"},{"sloka":"సా దదర్శ విమానాగ్రే రావణం దీప్తతేజసమ్.ఉపోపవిష్టం సచివైర్మరుద్భిరివ వాసవమ్৷৷3.32.4৷৷"},{"sloka":"ఆసీనం సూర్యసఙ్కాశే కాఞ్చనే పరమాసనే.రుక్మవేదిగతం ప్రాజ్యం జ్వలన్తమివ పావకమ్৷৷3.32.5৷৷"},{"sloka":"దేవగన్ధర్వభూతానామృషీణాం చ మహాత్మనామ్.అజేయం సమరే శూరం వ్యాత్తాననమివాన్తకమ్৷৷3.32.6৷৷"},{"sloka":"దేవాసురవిమర్దేషు వజ్రాశనికృతవ్రణమ్.ఐరావతవిషాణగ్రైరుద్ఘృష్టకిణవక్షసమ్৷৷3.32.7৷৷"},{"sloka":"వింశద్భుజం దశగ్రీవం దర్శనీయపరిచ్ఛదమ్.విశాలవక్షసం వీరం రాజలక్షణ శోభితమ్৷৷3.32.8৷৷"},{"sloka":"స్నిగ్ధవైడూర్యసఙ్కాశం తప్తకాఞ్చనకుణ్డలమ్.సుభుజం శుక్లదశనం మహాస్యం పర్వతోపమమ్৷৷3.32.9৷৷"},{"sloka":"విష్ణుచక్రనిపాతైశ్చ శతశో దేవసంయుగే.అన్యైశ్శస్త్రప్రహారైశ్చ మహాయుద్ధేషు తాడితమ్৷৷3.32.10৷৷"},{"sloka":"అహతాఙ్గం సమస్తైశ్చ దేవప్రహరణైస్తథా.అక్షోభ్యాణాం సముద్రాణాం క్షోభణం క్షిప్రకారిణమ్৷৷3.32.11৷৷"},{"sloka":"క్షేప్తారం పర్వతేన్ద్రాణాం సురాణాం చ ప్రమర్దనమ్.ఉచ్ఛేత్తారం చ ధర్మాణాం పరదారాభిమర్శనమ్৷৷3.32.12৷৷"},{"sloka":"సర్వదివ్యాస్త్రయోక్తారం యజ్ఞవిఘ్నకరం సదా.పురీం భోగవతీం ప్రాప్య పరాజిత్య చ వాసుకిమ్৷৷3.32.13৷৷తక్షకస్య ప్రియాం భార్యాం పరాజిత్య జహార యః."},{"sloka":"కైలాసపర్వతం గత్వా విజిత్య నరవాహనమ్.విమానం పుష్పకం తస్య కామగం వై జహార యః৷৷3.32.14৷৷"},{"sloka":"వనం చైత్రరథం దివ్యం నలినీం నన్దనం వనమ్.వినాశయతి యః క్రోధాద్దేవోద్యానాని వీర్యవాన్৷৷3.32.15৷৷"},{"sloka":"చన్ద్రసూర్యౌ మహాభాగావుత్తిష్ఠన్తౌ పరన్తపౌ.నివారయతి బాహుభ్యాం యశ్శైలశిఖరోపమః৷৷3.32.16৷৷"},{"sloka":"దశవర్షసహస్రాణి తపస్తప్వా మహావనే.పురా స్వయంభువే ధీరశ్శిరాంస్యుపజహార యః৷৷3.32.17৷৷"},{"sloka":"దేవదానవగన్ధర్వపిశాచపతగోరగైః.అభయం యస్య సఙ్గ్రామే మృత్యుతో మానుషాదృతే৷৷3.32.18৷৷"},{"sloka":"మన్త్రైరభిష్టుతం పుణ్యమధ్వరేషు ద్విజాతిభిః.హవిర్ధానేషు యస్సోమముపహన్తి మహాబలః৷৷3.32.19৷৷"},{"sloka":"ఆప్తయజ్ఞహరం క్రూరం బ్రహ్మఘ్నం దుష్టచారిణమ్.కర్కశం నిరనుక్రోశం ప్రజానామహితే రతమ్৷৷3.32.20৷৷"},{"sloka":"రావణం సర్వభూతానాం సర్వలోకభయావహమ్.రాక్షసీ భ్రాతరం శూరం సా దదర్శ మహాబలమ్৷৷3.32.21৷৷"},{"sloka":"తం దివ్యవస్త్రాభరణం దివ్యమాల్యోపశోభితమ్.ఆసనే సూపవిష్టం చ కాలకాలమివోద్యతమ్৷৷3.32.22৷৷"},{"sloka":"రాక్షసేన్ద్రం మహాభాగం పౌలస్త్యకులనన్దనమ్. 3.32.23৷৷రావణం శత్రుహన్తారం మన్త్రిభిః పరివారితమ్.అభిగమ్యాబ్రవీద్వాక్యం రాక్షసీ భయవిహ్వలా৷৷3.32.24৷৷"},{"sloka":"తమబ్రవీద్దీప్తవిశాలలోచనం ప్రదర్శయిత్వా భయమోహమూర్ఛితా.సుదారుణం వాక్యమభీతచారిణీ మహాత్మనా శూర్పణఖా విరూపితా৷৷3.32.25৷৷"}]