[{"sloka":"[Surpanakha points out the flaws in Ravana's rule-- praises Rama's abilities-- describes the qualities of a good king.]తతః శూర్పణఖా దీనా రావణం లోకరావణమ్.అమాత్యమధ్యే సఙ్క్రుద్ధా పరుషం వాక్యమబ్రవీత్৷৷3.33.1৷৷"},{"sloka":"ప్రమత్తః కామభోగేషు స్వైరవృత్తో నిరఙ్కుశః.సముత్పన్నం భయం ఘోరం బోద్ధవ్యం నావబుధ్యసే৷৷3.33.2৷৷"},{"sloka":"సక్తం గ్రామ్యేషు భోగేషు కామవృత్తం మహీపతిమ్.లుబ్ధం న బహుమన్యన్తే శ్మశానాగ్నిమివ ప్రజాః৷৷3.33.3৷৷"},{"sloka":"స్వయం కార్యాణి యః కాలే నానుతిష్ఠతి పార్థివః.స తు వై సహ రాజ్యేన తైశ్చ కార్యైర్వినశ్యతి৷৷3.33.4৷৷"},{"sloka":"అయుక్తచారం దుర్దర్శమస్వాధీనం నరాధిపమ్.వర్జయన్తి నరా దూరాన్నదీపఙ్కామివ ద్విపాః৷৷3.33.5৷৷"},{"sloka":"యే న రక్షన్తి విషయమస్వాధీనా నరాధిపాః.తే న వృద్ధ్యా ప్రకాశన్తే గిరయస్సాగరే యథా৷৷3.33.6৷৷"},{"sloka":"ఆత్మవద్భిర్విగృహ్య త్వం దేవగన్ధర్వదానవైః.అయుక్తచారశ్చపలః కథం రాజా భవిష్యసి৷৷3.33.7৷৷"},{"sloka":"త్వన్తు బాలస్వభావశ్చ బుద్ధిహీనశ్చ రాక్షస.జ్ఞాతవ్యన్తు న జానీషే కథం రాజా భవిష్యసి৷৷3.33.8৷৷"},{"sloka":"యేషాం చారశ్చ కోశశ్చ నయశ్చ జయతాం వర.అస్వాధీనా నరేన్ద్రాణాం ప్రాకృతైస్తే జనైస్సమాః৷৷3.33.9৷৷"},{"sloka":"యస్మాత్పశ్యన్తి దూరస్థాన్ సర్వానర్థాన్నరాధిపాః.చారేణ తస్మాదుచ్యన్తే రాజానో దీర్ఘచక్షుషః৷৷3.33.10৷৷"},{"sloka":"అయుక్తచారం మన్యే త్వాం ప్రాకృతైస్సచివైర్వృతమ్.స్వజనం తు జనస్థానే హతం యో నావబుద్ధ్యసే৷৷3.33.11৷৷"},{"sloka":"చతుర్దశ సహస్రాణి రక్షసాం క్రూరకర్మణామ్.హతాన్యేకేన రామేణ ఖరశ్చ సహదూషణః৷৷3.33.12৷৷"},{"sloka":"ఋషీణామభయం దత్తం కృతక్షేమాశ్చ దణ్డకాః.ధర్షితం చ జనస్థానం రామేణాక్లిష్టకర్మణా৷৷3.33.13৷৷"},{"sloka":"త్వన్తు లుబ్దః ప్రమత్తశ్చ పరాధీనశ్చ రావణ.విషయే స్వే సముత్పన్నం భయం యో నావబుధ్యసే৷৷3.33.14৷৷"},{"sloka":"తీక్ష్ణమల్పప్రదాతారం ప్రమత్తం గర్వితం శఠమ్.వ్యసనే సర్వభూతాని నాభిధావన్తి పార్థివమ్৷৷3.33.15৷৷"},{"sloka":"అతిమానినమగ్రాహ్యమాత్మసమ్భావితం నరమ్.క్రోధినం వ్యసనే హన్తి స్వజనోపి మహీపతిమ్৷৷3.33.16৷৷"},{"sloka":"నానుతిష్ఠతి కార్యాణి భయేషు న బిభేతి చ.క్షిప్రం రాజ్యాచ్యుతో దీనస్తృణైస్తుల్యో భవిష్యతి৷৷3.33.17৷৷"},{"sloka":"శుష్కైః కాష్ఠైర్భవేత్కార్యం లోష్టైరపి చ పాంసుభిః.న తు స్థానాత్పరిభ్రష్టైః కార్యం స్యాద్వసుధాధిపైః৷৷3.33.18৷৷"},{"sloka":"అపభుక్తం యథా వాసస్స్రజో వా మృదితా యథా.ఏవం రాజ్యాత్పరిభ్రష్టస్సమర్థోపి నిరర్థకః৷৷3.33.19৷৷"},{"sloka":"అప్రమత్తశ్చ యో రాజా సర్వజ్ఞో విజితేన్ద్రియః.కృతజ్ఞో ధర్మశీలశ్చ స రాజా తిష్ఠతే చిరమ్৷৷3.33.20৷৷"},{"sloka":"నయనాభ్యాం ప్రసుప్తోపి జాగర్తి నయచక్షుషా.త్యక్తక్రోధప్రమాదశ్చ స రాజా పూజ్యతే జనైః৷৷3.33.21৷৷"},{"sloka":"త్వం తు రావణ దుర్బుద్ధిర్గుణైరేతైర్వివర్జితః.యస్య తేవిదితశ్చారై రక్షసాం సుమహాన్వధః৷৷3.33.22৷৷"},{"sloka":"పరావమన్తా విషయేషు సఙ్గతో న దేశకాలప్రవిభాగతత్వవిత్.అయుక్తబుద్ధిర్గుణదోషనిశ్చయే విపన్నరాజ్యో నచిరాద్విపత్స్యసే৷৷3.33.23৷৷"},{"sloka":"ఇతి స్వదోషాన్ పరికీర్తితాంస్తయా సమీక్ష్య బుద్ధ్యా క్షణదాచరేశ్వరః.ధనేన దర్పేణ బలేన చాన్వితో విచిన్తయామాస చిరం స రావణః৷৷3.33.24৷৷"}]