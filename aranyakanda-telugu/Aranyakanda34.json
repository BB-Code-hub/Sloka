[{"sloka":"[Surpanakha describes Rama and Sita to Ravana--incites him to abduct Sita and make her his wife.]తతశ్శూర్పణఖాం దృష్ట్వా బ్రువన్తీం పరుషం వచః.అమాత్యమధ్యే సఙ్క్రుద్ధః పరిపప్రచ్ఛ రావణః৷৷3.34.1৷৷"},{"sloka":"కశ్చ రామః కథంవీర్యః కింరూపః కింపరాక్రమః.కిమర్థం దణ్డకారణ్యం ప్రవిష్టస్సుదురాసదమ్৷৷3.34.2৷৷"},{"sloka":"ఆయుధం కిఞ్చ రామస్య నిహతా యేన రాక్షసాః.ఖరశ్చ నిహతస్సంఖ్యే దూషణస్త్రిశిరాస్తథా৷৷3.34.3৷৷"},{"sloka":"ఇత్యుక్తా రాక్షసేన్ద్రేణ రాక్షసీ క్రోధమూర్ఛితా.తతో రామం యథాతత్వమాఖ్యాతుముపచక్రమే৷৷3.34.4৷৷"},{"sloka":"దీర్ఘబాహుర్విశాలాక్ష శ్చీరకృష్ణాజినామ్బరః.కన్దర్పసమరూపశ్చ రామో దశరథాత్మజః৷৷3.34.5৷৷"},{"sloka":"శక్రచాపనిభం చాపం వికృష్య కనకాఙ్గదమ్.దీప్తాన్ క్షిపతి నారాచాన్సర్పానివ మహావిషాన్৷৷3.34.6৷৷"},{"sloka":"నాదదానం శరాన్ఘోరాన్నముఞ్చన్తం శిలీముఖాన్.న కార్ముకం వికర్షన్తం రామం పశ్యామి సంయుగే৷৷3.34.7৷৷"},{"sloka":"హన్యమానం తు తత్సైన్యం పశ్యామి శరవృష్టిభిః.ఇన్ద్రేణేవోత్తమం సస్యమాహతన్త్వశ్మవృష్టిభిః৷৷3.34.8৷৷"},{"sloka":"రక్షసాం భీమరూపాణాం సహస్రాణి చతుర్దశ.నిహతాని శరై స్తీక్ష్ణైస్తేనైకేన పదాతినా৷৷3.34.9৷৷అర్ధాధికముహూర్తేన ఖరశ్చ సహదూషణః."},{"sloka":"ఋషీణామభయం దత్తం కృతక్షేమాశ్చ దణ్డకాః৷৷3.34.10৷৷ఏకా కథఞ్చిన్ముక్తాహం పరిభూయ మహాత్మనా. స్త్రీవధం శఙ్కమానేన రామేణ విదితాత్మనా৷৷3.34.11৷৷"},{"sloka":"భ్రాతా చాస్య మహాతేజా గుణతస్తుల్యవిక్రమః.అనురక్తశ్చ భక్తశ్చ లక్ష్మణో నామ వీర్యవాన్৷৷3.34.12৷৷"},{"sloka":"అమర్షీ దుర్జయో జేతా విక్రాన్తో బుద్ధిమాన్బలీ.రామస్య దక్షిణో బాహుర్నిత్యం ప్రాణో బహిశ్చరః৷৷3.34.13৷৷"},{"sloka":"రామస్య తు విశాలాక్షీ పూర్ణేన్దుసదృశాననా.ధర్మపత్నీ ప్రియా భర్తుర్నిత్యం ప్రియహితే రతా৷৷3.34.14৷৷"},{"sloka":"సా సుకేశీ సునాసోరుస్సురూపా చ యశస్వినీ.దేవతేవ వనస్యాస్య రాజతే శ్రీరివాపరా৷৷3.34.15৷৷"},{"sloka":"తప్తకాఞ్చనవర్ణాభా రక్తతుఙ్గనఖీ శుభా.సీతా నామ వరారోహా వైదేహీ తనుమధ్యమా৷৷3.34.16৷৷"},{"sloka":"నైవ దేవీ న గన్ధర్వీ న యక్షీ న చ కిన్నరీ.నైవంరూపా మయా నారీ దృష్టపూర్వా మహీతలే৷৷3.34.17৷৷"},{"sloka":"యస్య సీతా భవేద్భార్యా యం చ హృష్టా పరిష్వజేత్.అతిజీవేత్స సర్వేషు లోకేష్వపి పురన్దరాత్৷৷3.34.18৷৷"},{"sloka":"సా సుశీలా వపుశ్శ్లాఘ్యా రూపేణాప్రతిమా భువి.తవానురూపా భార్యా స్యాత్త్వం చ తస్యాస్తథా పతిః৷৷3.34.19৷৷"},{"sloka":"తాం తు విస్తీర్ణజఘనాం పీనశ్రోణిపయోధరామ్.భార్యార్థే చ తవానేతుముద్యతాహం వరాననామ్৷৷3.34.20৷৷విరూపితాస్మి క్రూరేణ లక్ష్మణేన మహాభుజ."},{"sloka":"తాం తు దృష్ట్వాద్య వైదేహీం పూర్ణచన్ద్రనిభాననామ్.మన్మథస్య శరాణాం వై త్వం విధేయో భవిష్యసి৷৷3.34.21৷৷"},{"sloka":"యది తస్యామభిప్రాయో భార్యార్థే తవ జాయతే.శీఘ్రముద్ధ్రియతాం పాదో జయార్థమిహ దక్షిణః৷৷3.34.22৷৷"},{"sloka":"కురు ప్రియం తథా తేషాం రక్షసాం రాక్షసేశ్వర.వధాత్తస్య నృశంసస్య రామస్యాశ్రమవాసినః৷৷3.34.23৷৷"},{"sloka":"తం శరైర్నిశితైర్హత్వా లక్ష్మణం చ మహారథమ్.హతనాథాం సుఖం సీతాం యథావదుపభోక్ష్యసి৷৷3.34.24৷৷"},{"sloka":"రోచతే యతి తే వాక్యం మమైతద్రాక్షసేశ్వర.క్రియతాం నిర్విశఙ్కేన వచనం మమ రావణ৷৷3.34.25৷৷"},{"sloka":"విజ్ఞాయేహాత్మశక్తిం చ హ్రియతామబలా బలాత్.సీతా సర్వానవద్యాఙ్గీ భార్యార్థే రాక్షసేశ్వర৷৷3.34.26৷৷"},{"sloka":"నిశమ్య రామేణ శరైరజిహ్మగై ర్హతాన్ జనస్థానగతాన్నిశాచరాన్.ఖరం చ బుద్ధ్వా నిహతం చ దూషణం త్వమత్ర కృత్యం ప్రతిపత్తుమర్హసి৷৷3.34.27৷৷"}]