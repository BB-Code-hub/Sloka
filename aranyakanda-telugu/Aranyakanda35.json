[{"sloka":"[Ravana departs stealthily secretly to meet Maricha--description of the beautiful nature on the way to Maricha's hermitage.]తతశ్శూర్పణఖావాక్యం తచ్ఛ్రుత్వా రోమహర్షణమ్.సచివానభ్యనుజ్ఞాయ కార్యం బుద్ధ్వా జగామ హ৷৷3.35.1৷৷"},{"sloka":"తత్కార్యమనుగమ్యాథ యథావదుపలభ్య చ.దోషాణాం చ గుణానాం చ సమ్ప్రధార్య బలాబలమ్.3.35.2৷৷ఇతి కర్తవ్యమిత్యేవ కృత్వా నిశ్చయమాత్మనః.స్థిరబుద్ధిస్తతో రమ్యాం యానశాలాం జగామ హ৷৷3.35.3৷৷"},{"sloka":"యానశాలాం తతో గత్వా ప్రచ్ఛన్నో రాక్షసాధిపః.సూతం సఞ్చోదయామాస రథస్సంయోజ్యతామితి৷৷3.35.4৷৷"},{"sloka":"ఏవముక్తః క్షేణేనైవ సారథిర్లఘువిక్రమః.రథం సంయోజయామాస తస్యాభిమతముత్తమమ్৷৷3.35.5৷৷"},{"sloka":"కాఞ్చనం రథమాస్థాయ కామగం రత్నభూషితమ్.పిశాచవదనైర్యుక్తం ఖరైః కాఞ్చనభూషణైః৷৷3.35.6৷৷మేఘప్రతిమనాదేన స తేన ధనదానుజః.రాక్షసాధిపతిశ్శ్రీమాన్యయౌ నదనదీపతిమ్৷৷3.35.7৷৷"},{"sloka":"స శ్వేతవాలవ్యజనః శ్వేతచ్ఛత్రో దశాననః.స్నిగ్ధవైదూర్యసంకాశ స్తప్తకాఞ్చనకుణ్డలః৷৷3.35.8৷৷వింశద్భుజో దశగ్రీవో దర్శనీయపరిచ్ఛదః.త్రిదశారిర్మునీన్ద్రఘ్నో దశశీర్ష ఇవాద్రిరాట్৷৷3.35.9৷৷కామగం రథమాస్థాయ శుశుభే రాక్షసేశ్వరః.విద్యున్మణ్డలవాన్మేఘస్సబలాక ఇవామ్బరే৷৷3.35.10৷৷"},{"sloka":"స శైలం సాగరానూపం వీర్యవానవలోకయన్.నానాపుష్పఫలైర్వృక్షైరనుకీర్ణం సహస్రశః৷৷3.35.11৷৷"},{"sloka":"శీతమఙ్గలతోయాభిః పద్మినీభిస్సమన్తతః.విశాలైరాశ్రమపదైర్వేదిమద్భిస్సమావృతమ్৷৷3.35.12৷৷"},{"sloka":"కదల్యాఢకిసమ్బాధం నారికేలోపశోభితమ్.సాలైస్తాలైస్తమాలైశ్చ పుష్పితైస్తరుభిర్వృతమ్৷৷3.35.13৷৷"},{"sloka":"నాగైస్సుపర్ణైర్గన్ధైర్వైః కిన్నరైశ్చ సహస్రశః.అజైర్వైఖానసైర్మాషైర్వాలఖిల్యైర్మరీచిపైః৷৷3.35.14৷৷అత్యన్తనియతాహారైశ్శోభితం పరమర్షిభిః.జితకామైశ్చ సిద్ధైశ్చ చారణైరుపశోభితమ్৷৷3.35.15৷৷"},{"sloka":"దివ్యాభరణమాల్యాభిర్దివ్యరూపాభిరావృతమ్.క్రీడారతివిధిజ్ఞాభిరప్సరోభిస్సహస్రశః৷৷3.35.16৷৷"},{"sloka":"సేవితం దేవపన్తీభిశ్శ్రీమతీభిశ్శ్రియావృతమ్.దేవదానవసఙ్ఘైశ్చ చరితం త్వమృతాశిభిః৷৷3.35.17৷৷"},{"sloka":"హంసక్రౌఞ్చప్లవాకీర్ణం సారసైస్సమ్ప్రణాదితమ్.వైఢూర్యప్రస్తరం రమ్యం స్నిగ్ధం సాగరతేజసా৷৷3.35.18৷৷"},{"sloka":"పాణ్డురాణి విశాలాని దివ్యమాల్యయుతాని చ.తూర్యగీతాభిజుష్టాని విమానాని సమన్తతః৷৷3.35.19৷৷తపసా జితలోకానాం కామగాన్యభిసమ్పతన్.గన్ధర్వాప్సరసశ్చైవ దదర్శ ధనదానుజః৷৷3.35.20৷৷"},{"sloka":"నిర్యాసరసమూలానాం చన్దనానాం సహస్రశః.వనాని పశ్యన్సౌమ్యాని ఘ్రాణతృప్తికరాణి చ৷৷3.35.21৷৷"},{"sloka":"అగరూణాం చ ముఖ్యానాం వనాన్యుపవనాని చ.తక్కోలానాం చ జాత్యానాం ఫలానాం చ సుగన్ధినామ్৷৷3.35.22৷৷"},{"sloka":"పుష్పాణి చ తమాలస్య గుల్మాని మరిచస్య చ.ముక్తానాం చ సమూహాని శుష్యమాణాని తీరతః৷৷3.35.23৷৷"},{"sloka":"శఙ్ఖానాం ప్రసరం చైవ ప్రవాలనిచయం తథా.కాఞ్చనాని చ శైలాని రాజతాని చ సర్వశః৷৷3.35.24৷৷"},{"sloka":"ప్రస్రవాణి మనోజ్ఞాని ప్రసన్నాని హ్రదాని చ.ధనధాన్యోపపన్నాని స్త్రీరత్నైశ్శోభితాని చ৷৷3.35.25৷৷హస్త్యశ్వరథగాఢాని నగరాణ్యవలోకయన్."},{"sloka":"తం సమం సర్వతస్నిగ్ధం మృదుసంస్పర్శమారుతమ్.అనూపం సిన్ధురాజస్య దదర్శ త్రిదివోపమమ్৷৷3.35.26৷৷"},{"sloka":"తత్రాపశ్యత్స మేఘాభం న్యగ్రోధమృషిభిర్వృతమ్৷৷3.35.27৷৷సమన్తాద్యస్య తాశ్శాఖాశ్శతయోజనమాయతాః."},{"sloka":"యస్య హస్తినమాదాయ మహాకాయం చ కచ్ఛపమ్৷৷3.35.28৷৷భక్షార్థం గరుడశ్శాఖామాజగామ మహాబలః."},{"sloka":"తస్య తాం సహసా శాఖాం భారేణ పతగోత్తమః৷৷3.35.29৷৷సుపర్ణః పర్ణబహులాం బభఞ్జ చ మహాబలః."},{"sloka":"తత్ర వైఖానసా మాషా వాలఖిల్యా మరీచిపాః৷৷3.35.30৷৷అజా బభూవుర్ధూమ్రాశ్చ సఙ్గతాః పరమర్షయః."},{"sloka":"తేషాం దయార్థం గరుడస్తాం శాఖాం శతయోజనామ్৷৷3.35.31৷৷జగామాదాయ వేగేన తౌ చోభౌ గజకచ్ఛపౌ."},{"sloka":"ఏకపాదేన ధర్మాత్మా భక్షయిత్వా తదామిషమ్৷৷3.35.32৷৷నిషాదవిషయం హత్వా శాఖయా పతగోత్తమః.ప్రహర్షమతులం లేభే మోక్షయిత్వా మహామునీన్৷৷3.35.33৷৷"},{"sloka":"స తేనైవ ప్రహర్షేణ ద్విగుణీకృతవిక్రమః.అమృతానయనార్థం వై చకార మతిమాన్మతిమ్৷৷3.35.34৷৷"},{"sloka":"అయోజాలాని నిర్మథ్య భిత్వా రత్నమయం గృహమ్.మహేన్ద్రభవనాద్గుప్తమాజహారామృతం తతః৷৷3.35.35৷৷"},{"sloka":"తం మహర్షిగణైర్జుష్టం సుపర్ణకృతలక్షణమ్.నామ్నా సుభద్రం న్యగ్రోధం దదర్శ ధనదానుజః৷৷3.35.36৷৷"},{"sloka":"తం తు గత్వా పరం పారం సముద్రస్య నదీపతేః.దదర్శాశ్రమమేకాన్తే రమ్యే పుణ్యే వనాన్తరే৷৷3.35.37৷৷"},{"sloka":"తత్ర కృష్ణాజినధరం జటావల్కలధారిణమ్.దదర్శ నియతాహారం మారీచం నామ రాక్షసామ్৷৷3.35.38৷৷"},{"sloka":"స రావణస్సమాగమ్య విధివత్తేన రక్షసా.మారీచేనార్చితో రాజా సర్వకామైరమానుషైః৷৷3.35.39৷৷"},{"sloka":"తం స్వయం పూజయిత్వా తు భోజనేనోదకేన చ.అర్థోపహితయా వాచా మారీచో వాక్యమబ్రవీత్৷৷3.35.40৷৷"},{"sloka":"కచ్చిత్సుకుశలం రాజన్లఙ్కాయాం రాక్షసేశ్వర.కేనార్థేన పునస్త్వం వై తూర్ణమేవమిహాగతః৷৷3.35.41৷৷"},{"sloka":"ఏవముక్తో మహాతేజా మారీచేన స రావణః.తతః పశ్చాదిదం వాక్యమబ్రవీద్వాక్యకోవిదః৷৷3.35.42৷৷"}]