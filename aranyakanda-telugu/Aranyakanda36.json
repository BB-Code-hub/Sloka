[{"sloka":"[Ravana tells the story of Janasthana-- urges Maricha to help him in abducting Sita-- Maricha dissuades Ravana and describes the virtues of Rama.]మారీచ శ్రూయాతాం తాత వచనం మమ భాషతః.ఆర్తోస్మి మమ చార్తస్య భవాన్హి పరమా గతిః৷৷3.36.1৷৷"},{"sloka":"జానీషే త్వం జనస్థానే యథా భ్రాతా ఖరో మమ.దూషణశ్చ మహాబాహు స్వసా శూర్పణఖా చ మే৷৷3.36.2৷৷త్రిశిరాశ్చ మహాతేజా రాక్షసః పిశితాశనః.అన్యే చ బహవశ్శూరా లబ్ధలక్షా నిశాచరాః৷৷3.36.3৷৷వసత్ని మన్నియోగేన నిత్యవాసం చ రాక్షసాః.బాధమానా మహారణ్యే మునీన్వై ధర్మచారిణః৷৷3.36.4৷৷"},{"sloka":"చతుర్దశ సహస్రాణి రక్షసాం భీమకర్మణామ్.శూరాణాం లబ్ధలక్షాణాం ఖరచిత్తానువర్తినామ్৷৷3.36.5৷৷"},{"sloka":"తే త్విదానీం జనస్థానే వసమానా మహాబలాః.సఙ్గతాః పరమాయత్తా రామేణ సహ సంయుగే৷৷3.36.6৷৷నానాప్రహరణోపేతాః ఖరప్రముఖరాక్షసాః. "},{"sloka":"తేన సఞ్జాతరోషేణ రామేణ రణమూర్ధని.అనుక్త్వా పరుషం కిఞ్చిచ్ఛరైర్వ్యాపారితం ధనుః৷৷3.36.7৷৷"},{"sloka":"చతుర్దశ సహస్రాణి రక్షసాముగ్రతేజసామ్.నిహతాని శరైస్తీక్ష్ణైర్మానుషేణ పదాతినా৷৷3.36.8৷৷"},{"sloka":"ఖరశ్చ నిహతస్సఙ్ఖ్యే దూషణశ్చ నిపాతితః.హతశ్చ త్రిశిరాశ్చాపి నిర్భయా దణ్డకాః కృతాః৷৷3.36.9৷৷"},{"sloka":"పిత్రా నిరస్తః క్రుద్ధేన సభార్యః క్షీణజీవితః.స హన్తా తస్య సైన్యస్య రామః క్షత్రియపాంసనః৷৷3.36.10৷৷"},{"sloka":"దుశ్శీలః కర్కశస్తీక్ష్ణో మూర్ఖో లుబ్ధోజితేన్ద్రియః৷৷3.36.11৷৷త్యక్తధర్మో హ్యధర్మాత్మా భూతానామహితే రతః."},{"sloka":"యేన వైరం వినారణ్యే సత్వమాశ్రిత్య కేవలమ్৷৷3.36.12৷৷కర్ణనాసాపహరణాద్భగినీ మే విరూపితా.తస్యభార్యాం జనస్థానాత్సీతాం సురసుతోపమామ్.3.36.13৷৷ఆనయిష్యామి విక్రమ్య సహాయస్తత్ర మే భవ."},{"sloka":"త్వయా హ్యహం సహాయేన పార్శ్వస్థేన మహాబల৷৷3.36.14৷৷భ్రాతృభిశ్చ సురాన్యుద్ధే సమగ్రాన్నాభిచిన్తయే.తత్సహాయో భవ త్వం మే సమర్థో హ్యసి రాక్షస৷৷3.36.15৷৷"},{"sloka":"వీర్యే యుద్ధే చ దర్పే చ న హ్యస్తి సదృశస్తవ.ఉపాయజ్ఞో మహాన్శూరస్సర్వమాయావిశారదః৷৷3.36.16৷৷"},{"sloka":"ఏతదర్థమహం ప్రాప్తస్త్వత్సమీపం నిశాచర.శృణు తత్కర్మ సాహాయ్యే యత్కార్యం వచనాన్మమ৷৷3.36.17৷৷"},{"sloka":"సౌవర్ణస్త్వం మృగో భూత్వా చిత్రో రజతబిన్దుభిః.ఆశ్రమే తస్య రామస్య సీతాయాః ప్రముఖే చర৷৷3.36.18৷৷"},{"sloka":"త్వాం తు నిస్సంశయం సీతా దృష్ట్వా తు మృగరూపిణమ్.గృహ్యతామితి భర్తారం లక్ష్మణం చాభిధాస్యతి৷৷3.36.19৷৷"},{"sloka":"తతస్తయోరపాయే తు శూన్యే సీతాం యథాసుఖమ్.నిరాబాధో హరిష్యామి రాహుశ్చన్ద్రప్రభామివ৷৷3.36.20৷৷"},{"sloka":"తతః పశ్చాత్సుఖం రామే భార్యాహరణకర్శితే.విస్రబ్ధః ప్రహరిష్యామి కృతార్థేనాన్తరాత్మనా৷৷3.36.21৷৷"},{"sloka":"తస్య రామకథాం శ్రుత్వా మారీచస్య మహాత్మనః.శుష్కం సమభవద్వక్త్రం పరితప్తా బభూవ హ৷৷3.36.22৷৷"},{"sloka":"ఓష్ఠౌ పరిలిహఞ్చుష్కౌ నేత్రైరనిమిషైరివ.మృతభూత ఇవార్తస్తు రావణం సముదైక్షత৷৷3.36.23৷৷"},{"sloka":"స రావణం త్రస్తవిషణ్ణచేతా మహావనే రామపరాక్రమజ్ఞః.కృతాఞ్జలిస్తత్వమువాచ వాక్యం హితం చ తస్మై హితమాత్మనశ్చ৷৷3.36.24৷৷"}]