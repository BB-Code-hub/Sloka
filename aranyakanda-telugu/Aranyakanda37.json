[{"sloka":"[Maricha describes the qualities of Rama and Sita to Ravana --advises Ravana to give up the idea of abduction of Sita.]తచ్ఛృత్వా రాక్షసేన్ద్రస్య వాక్యం వాక్యవిశారదః.ప్రత్యువాచ మహాప్రాజ్ఞో మారీచో రాక్షసేశ్వరమ్৷৷3.37.1৷৷"},{"sloka":"సులభాః పురుషా రాజన్సతతం ప్రియవాదినః.అప్రియస్య తు పథ్యస్య వక్తా శ్రోతా చ దుర్లభః৷৷3.37.2৷৷"},{"sloka":"న నూనం బుధ్యసే రామం మహావీర్యం గుణోన్నతమ్.అయుక్తచారశ్చపలో మహేన్ద్రవరుణోపమమ్৷৷3.37.3৷৷"},{"sloka":"అపి స్వస్తి భవేత్తాత సర్వేషాం భువి రక్షసామ్.అపి రామో నాసఙ్క్రుద్ధః కుర్యాల్లోకమరాక్షసమ్৷৷3.37.4৷৷"},{"sloka":"అపి తే జీవితాన్తాయ నోత్పన్నా జనకాత్మజా.అపి సీతానిమిత్తం చ న భవేద్వ్యసనం మమ৷৷3.37.5৷৷"},{"sloka":"అపి త్వామీశ్వరం ప్రాప్య కామవృత్తం నిరఙ్కుశమ్.న వినశ్యేత్పురీ లఙ్కా త్వయా సహ సరాక్షసా৷৷3.37.6৷৷"},{"sloka":"త్వద్విధః కామవృత్తో హి దుశ్శీలః పాపమన్త్రితః.ఆత్మానం స్వజనం రాష్ట్రం స రాజా హన్తి దుర్మతిః৷৷3.37.7৷৷"},{"sloka":"న చ పిత్రా పరిత్యక్తో నామర్యాదః కథఞ్చన.న లుబ్ధో న చ దుశ్శీలో న చ క్షత్రియపాంసనః৷৷3.37.8৷৷న చ ధర్మగుణైర్హీనః కౌసల్యానన్దవర్ధనః.న తీక్ష్ణో న చ భూతానాం సర్వేషామహితే రతః৷৷3.37.9৷৷"},{"sloka":"వఞ్చితం పితరం దృష్ట్వా కైకేయ్యా సత్యవాదినమ్.కరిష్యామీతి ధర్మాత్మా తాత ప్రవ్రజితో వనమ్৷৷3.37.10৷৷"},{"sloka":"కైకేయ్యాః ప్రియకామార్థం పితుర్దశరథస్య చ.హిత్వా రాజ్యం చ భోగాంశ్చ ప్రవిష్టో దణ్డకావనమ్৷৷3.37.11৷৷"},{"sloka":"న రామః కర్కశస్తాత నావిద్వాన్నాజితేన్ద్రియః.అనృతం దుశ్శ్రుతం చైవ నైవ త్వం వక్తుమర్హసి৷৷3.37.12৷৷"},{"sloka":"రామో విగ్రహవాన్ ధర్మస్సాధుస్సత్యపరాక్రమః.రాజా సర్వస్య లోకస్య దేవానాం మఘవానివ৷৷3.37.13৷৷"},{"sloka":"కథం త్వం తస్య వైదేహీం రక్షితాం స్వేన తేజసా.ఇచ్ఛసి ప్రసభం హర్తుం ప్రభామివ వివస్వతః৷৷3.37.14৷৷"},{"sloka":"శరార్చిషమాధృష్యం చాపఖఙ్గేన్ధనం రణే.రామాగ్నిం సహసా దీప్తం న ప్రవేష్టుం త్వమర్హసి৷৷3.37.15৷৷"},{"sloka":"ధనుర్వ్యాదితదీప్తాస్యం శరార్చిషమమర్షణమ్.చాపబాణధరం తీక్ష్ణం శత్రుసైన్యప్రహారిణమ్৷৷3.37.16৷৷రాజ్యం సుఖం చ సన్త్యజ్య జీవితం చేష్టమాత్మనః.నాత్యాసాదయితుం తాత రామాన్తకమిహార్హసి৷৷3.37.17৷৷"},{"sloka":"అప్రమేయం హి తత్తేజో యస్య సా జనకాత్మజా.న త్వం సమర్థస్తాం హర్తుం రామచాపాశ్రయం వనే৷৷3.37.18৷৷"},{"sloka":"తస్య సా నరసింహస్య సింహోరస్కస్య భామినీ.ప్రాణేభ్యోపి ప్రియతరా భార్యా నిత్యమనువ్రతా৷৷3.37.19৷৷"},{"sloka":"న సా ధర్షయితుం శక్యా మైథిల్యోజస్వినః ప్రియా.దీప్తస్యేవ హుతాశస్య శిఖా సీతా సుమధ్యమా৷৷3.37.20৷৷"},{"sloka":"కిముద్యమమిమం వ్యర్థం కృత్వా తే రాక్షసాధిప.దృష్టశ్చేత్వం రణే తేన తదన్తం తవ జీవితమ్৷৷3.37.21৷৷"},{"sloka":"జీవితం చ సుఖం చైవ రాజ్యం చైవ సుదుర్లభమ్.యదీచ్ఛసి చిరం భోక్తుం మా కృథా రామవిప్రియమ్৷৷3.37.22৷৷"},{"sloka":"స సర్వైస్సచివైస్సార్ధం విభీషణపురోగమైః.మన్త్రయిత్వా తు ధర్మిష్ఠైః కృత్వా నిశ్చయమాత్మనః৷৷3.37.23৷৷దోషాణాం చ గుణానాం చ సమ్ప్రధార్య బలాబలమ్.ఆత్మనశ్చ బలం జ్ఞాత్వా రాఘవస్య చ తత్వతః৷৷3.37.24৷৷హితాహితం వినిశ్చిత్య క్షమం త్వం కర్తుమర్హసి."},{"sloka":"అహం తు మన్యే తవ న క్షమం రణే సమాగమం కోసలరాజసూనునా.ఇదం హి భూయశ్శణు వాక్యముత్తమం క్షమం చ యుక్తం చ నిశాచరేశ్వర৷৷3.37.25৷৷"}]