[{"sloka":"[Maricha's narration of his experience of Rama's strength--explains to Ravana the consequences of waging a war with Rama.]కదాచిదప్యహం వీర్యాత్పర్యటన్పృథివీమిమామ్.బలం నాగసహస్రస్య ధారయన్పర్వతోపమః৷৷3.38.1৷৷నీలజీమూతసఙ్కాశస్తప్తకాఞ్చనకుణ్డలః.భయం లోకస్య జనయన్కిరీటీ పరిఘాయుధః৷৷3.38.2৷৷వ్యచరం దణ్డకారణ్యే ఋషిమాంసాని భక్షయన్."},{"sloka":"విశ్వామిత్రోథ ధర్మాత్మా మద్విత్రస్తో మహామునిః৷৷3.38.3৷৷స్వయం గత్వా దశరథం నరేన్ద్రమిదమబ్రవీత్."},{"sloka":"అద్య రక్షతు మాం రామః పర్వకాలే సమాహితః৷৷3.38.4৷৷మారీచాన్మే భయం ఘోరం సముత్పన్నం నరేశ్వర."},{"sloka":"ఇత్యేవముక్తో ధర్మాత్మా రాజా దశరథస్తదా৷৷3.38.5৷৷ప్రత్యువాచ మహాభాగం విశ్వామిత్రం మహామునిమ్."},{"sloka":"బాలో ద్వాదశవర్షోయమకృతాస్త్రశ్చ రాఘవః৷৷3.38.6৷৷కామం తు మమ యత్సైన్యం మయా సహ గమిష్యతి."},{"sloka":"బలేన చతురఙ్గేణ స్వయమేత్య నిశాచరాన్৷৷3.38.7৷৷వధిష్యామి మునిశ్రేష్ఠ శత్రూంస్తే మనసేప్సితాన్."},{"sloka":"ఇత్యేవముక్తస్సమునీ రాజానమిదమబ్రవీత్৷৷3.38.8৷৷రామాన్నాన్యద్బలం లోకే పర్యాప్తం తస్య రక్షసః."},{"sloka":"దేవతానామపి భవాన్ సమరేష్వభిపాలకః৷৷3.38.9৷৷ఆసీత్తవ కృతం కర్మ త్రిలోకే విదితం నృప."},{"sloka":"కామమస్తు మహత్సైన్యం తిష్ఠత్విహ పరన్తప৷৷3.38.10৷৷బాలోప్యేష మహాతేజాస్సమర్థస్తస్య నిగ్రహే.గమిష్యే రామమాదాయ స్వస్తి తేస్తు పరన్తప৷৷3.38.11৷৷"},{"sloka":"ఏవముక్త్వా తు స మునిస్తమాదాయ నృపాత్మజమ్.జగామ పరమప్రీతో విశ్వామిత్రస్స్వమాశ్రమమ్৷৷3.38.12৷৷"},{"sloka":"తం తదా దణ్డకారణ్యే యజ్ఞముద్దిశ్య దీక్షితమ్.బభూవోపస్థితో రామశ్చిత్రం విష్ఫారయన్ధనుః৷৷3.38.13৷৷"},{"sloka":"అజాతవ్యఞ్జనశ్రీమాన్పద్మపత్రనిభేక్షణః.ఏకవస్త్రధరో ధన్వీ శిఖీ కనకమాలయా৷৷3.38.14৷৷శోభయన్ దణ్డకారణ్యం దీప్తేన స్వేన తేజసా.అదృశ్యత తతో రామో బాలచన్ద్ర ఇవోదితః৷৷3.38.15৷৷"},{"sloka":"తతోహం మేఘసఙ్కాశస్తప్తకాఞ్చనకుణ్డలః.బలీ దత్తవరోదర్పాదాజగామ తదాశ్రమమ్৷৷3.38.16৷৷"},{"sloka":"తేన దృష్టః ప్రవిష్టోహం సహసైవోద్యతాయుధః.మాం తు దృష్ట్వా ధనుస్సజ్యమసమ్భ్రాన్తశ్చకార సః৷৷3.38.17৷৷"},{"sloka":"అవజానన్నహం మోహాద్బాలోయమితి రాఘవమ్.విశ్వామిత్రస్య తాం వేదిమభ్యధావం కృతత్వరః৷৷3.38.18৷৷"},{"sloka":"తేన ముక్తస్తతో బాణః శితశ్శత్రునిబర్హణః.తేనాహం త్వాహతః క్షిప్తస్సముద్రే శతయోజనే৷৷3.38.19৷৷"},{"sloka":"నేచ్ఛతా తాత మాం హన్తుం తదా వీరేణ రక్షితః.రామస్య శరవేగేన నిరస్తోహమచేతనః৷৷3.38.20৷৷"},{"sloka":"పాతితోహం తదా తేన గమ్భీరే సాగరామ్భసి.ప్రాప్య సంజ్ఞాం చిరాత్తాత లఙ్కాం ప్రతిగతః పురీమ్৷৷3.38.21৷৷"},{"sloka":"ఏవమస్మి తదా ముక్తస్సహాయాస్తు నిపాతితాః.అకృతాస్త్రేణ బాలేన రామేణాక్లిష్టకర్మణా৷৷3.38.22৷৷"},{"sloka":"తన్మయా వార్యమాణస్త్వం యది రామేణ విగ్రహమ్.కరిష్యస్యాపదం ఘోరాం క్షిప్రం ప్రాప్స్యసి రావణ৷৷3.38.23৷৷"},{"sloka":"క్రీడారతివిధిజ్ఞానాం సమాజోత్సవశాలినామ్.రక్షసాం చైవ సన్తాపమనర్థం చాహరిష్యసి৷৷3.38.24৷৷"},{"sloka":"హర్మ్యప్రాసాదసమ్బాధాం నానారత్నవిభూషితామ్.ద్రక్ష్యసి త్వం పురీం లఙ్కాం వినష్టాం మైథిలీకృతే৷৷3.38.25৷৷"},{"sloka":"అకుర్వన్తోపి పాపాని శుచయః పాపసంశ్రయాత్.పరపాపైర్వినశ్యన్తి మత్స్యా నాగహ్రదే యథా৷৷3.38.26৷৷"},{"sloka":"దివ్యచన్దనదిగ్ధాఙ్గాన్దివ్యాభరణభూషితాన్.ద్రక్ష్యస్యభిహతాన్భూమౌ తవ దోషాత్తు రాక్షసాన్৷৷3.38.27৷৷"},{"sloka":"హృతదారాన్ సదారాంశ్చ దశ విద్రవతో దిశః.హతశేషానశరణాన్ద్రక్ష్యసి త్వం నిశాచరాన్৷৷3.38.28৷৷"},{"sloka":"శరజాలపరిక్షిప్తామగ్నిజ్వాలాసమావృతామ్.ప్రదగ్ధభవనాం లఙ్కాం ద్రక్ష్యసి త్వం న సంశయః৷৷3.38.29৷৷"},{"sloka":"పరదారాభిమర్శాత్తు నాన్యత్పాపతరం మహత్.ప్రమదానాం సహస్రం చ తవ రాజన్పరిగ్రహః৷৷3.38.30৷৷"},{"sloka":"భవ స్వదారనిరతస్వకులం రక్ష రాక్షస.మానమృద్ధిం చ రాజ్యం చ జీవితం చేష్టమాత్మనః৷৷3.38.31৷৷"},{"sloka":"కలత్రాణి చ సౌమ్యాని మిత్రవర్గం తథైవ చ.యదీచ్ఛసి చిరం భోక్తం మా కృథా రామవిప్రియమ్৷৷3.38.32৷৷"},{"sloka":"నివార్యమాణస్సుహృదా మయా భృశం ప్రసహ్య సీతాం యది ధర్షయిష్యసి.గమిష్యసి క్షీణబలస్సబాన్ధవో యమక్షయం రామశరాత్తజీవితః৷৷3.38.33৷৷"}]