[{"sloka":"[Maricha describes his escape to Dandaka forest -- advises Ravana against the idea of encountering Rama.]ఏవమస్మి తదా ముక్తః కథఞ్చిత్తేన సంయుగే.ఇదానీమపి యద్వృత్తం తచ్ఛృణుష్వ నిరుత్తరమ్৷৷3.39.1৷৷"},{"sloka":"రాక్షసాభ్యామహం ద్వాభ్యామనిర్విణ్ణస్తథా కృతః.సహితో మృగరూపాభ్యాం ప్రవిష్టో దణ్డకావనమ్৷৷3.39.2৷৷"},{"sloka":"దీప్తజిహ్వో మహాకాయస్తీక్ష్ణదంష్ట్రో మహాబలః.వ్యచరం దణ్డకారణ్యం మాంసభక్షో మహామృగః৷৷3.39.3৷৷"},{"sloka":"అగ్నిహోత్రేషు తీర్థేషు చైత్యవృక్షేషు రావణ.అత్యన్తఘోరో వ్యచరం తాపసాన్సమ్ప్రధర్షయన్৷৷3.39.4৷৷"},{"sloka":"నిహత్య దణ్డకారణ్యే తాపసాన్ధర్మచారిణః.రుధిరాణి పిబంస్తేషాం తథా మాంసాని భక్షయన్৷৷3.39.5৷৷"},{"sloka":"ఋషిమాంసాశనః క్రూరస్త్రాసయన్వనగోచరాన్.తథా రుధిరమత్తోహం విచరన్ధర్మదూషకః৷৷3.39.6৷৷"},{"sloka":"ఆసాదయం తదా రామం తాపసం ధర్మచారిణమ్.వైదేహీం చ మహాభాగాం లక్ష్మణం చ మహారథమ్৷৷3.39.7৷৷"},{"sloka":"తాపసం నియతాహారం సర్వభూతహితే రతమ్.సోహం వనగతం రామం పరిభూయ మహాబలమ్৷৷3.39.8৷৷తాపసోయమితి జ్ఞాత్వా పూర్వవైరమనుస్మరన్.అభ్యధావం హి సంక్రుద్ధస్తీక్ష్ణ శృఙ్గో మృగాకృతిః৷৷3.39.9৷৷జిఘాంసురకృతప్రజ్ఞస్తం ప్రహారమనుస్మరన్."},{"sloka":"తేన ముక్తాస్త్రయో బాణాశ్శితాశ్శత్రునిబర్హణాః৷৷3.39.10৷৷వికృష్య బలవచ్చాపం సుపర్ణానిలనిస్స్వనాః."},{"sloka":"తే బాణా వజ్రసఙ్కాశాస్సుముక్తా రక్తభోజనాః.ఆజగ్ముస్సహితాస్సర్వే త్రయస్సన్నతపర్వణః৷৷3.39.11৷৷"},{"sloka":"పరాక్రమజ్ఞో రామస్య శఠో దృష్టభయః పురా.సముద్భాన్తస్తతోముక్తస్తావుభౌ రాక్షసౌ హతౌ৷৷3.39.12৷৷"},{"sloka":"శరేణ ముక్తో రామస్య కథఞ్చిత్ప్రాప్య జీవితమ్.ఇహ ప్రవ్రాజితో యుక్తస్తాపసోహం సమాహితః৷৷3.39.13৷৷"},{"sloka":"వృక్షే వృక్షే చ పశ్యామి చీరకృష్ణాజినామ్బరమ్.గృహీతధనుషం రామం పాశహస్తమివాన్తకమ్৷৷3.39.14৷৷"},{"sloka":"అపి రామసహస్రాణి భీతః పశ్యామి రావణ.రామభూతమిదం సర్వమరణ్యం ప్రతిభాతి మే৷৷3.39.15৷৷"},{"sloka":"రామమేవ హి పశ్యామి రహితే రాక్షసాధిప.దృష్ట్వా స్వప్నగతం రామముద్భ్రమామి విచేతనః৷৷3.39.16৷৷"},{"sloka":"రకారాదీని నామాని రామత్రస్తస్య రావణ.రత్నాని చ రథాశ్చైవ త్రాసం సంజనయన్తి మే৷৷3.39.17৷৷"},{"sloka":"అహం తస్య ప్రభావజ్ఞో న యుద్ధం తేన తే క్షమమ్.బలిం వా నముచిం వాపి హన్యాద్ధి రఘునన్దనః৷৷3.39.18৷৷"},{"sloka":"రణే రామేణ యుద్ధ్యస్వ క్షమాం వా కురు రాక్షస .న తే రామకథా కార్యా యది మాం ద్రష్టుమిచ్ఛసి ৷৷3.39.19 ৷৷"},{"sloka":"బహవస్సాధవో లోకే యుక్తా ధర్మమనుష్ఠితాః.పరేషామపరాధేన వినష్ఠాస్సపరిచ్ఛదాః৷৷3.39.20৷৷"},{"sloka":"సోహం తవాపరాధేన వినశ్యేయం నిశాచర.కురు యత్తే క్షమం తత్త్వమహం త్వా నానుయామి హ৷৷3.39.21৷৷"},{"sloka":"రామశ్చ హి మహాతేజా మహాసత్త్వో మహాబలః৷৷3.39.22৷৷అపి రాక్షసలోకస్య న భవేదన్తకోపి సః."},{"sloka":"యది శూర్పణఖాహేతోర్జనస్థానగతః ఖరః৷৷3.39.23৷৷అతివృత్తో హతః పూర్వం రామేణాక్లిష్టకర్మణా.అత్ర బ్రూహి యథాతత్త్వం కో రామస్య వ్యతిక్రమః৷৷3.39.24৷৷"},{"sloka":"ఇదం వచో బన్ధుహితార్థినామయా యథోచ్యమానం యది నాభిపత్స్యసే.సబాన్ధవస్త్యక్ష్యసి జీవితం రణే హతోద్య రామేణ శరైరజిహ్మగైః৷৷3.39.25৷৷"}]