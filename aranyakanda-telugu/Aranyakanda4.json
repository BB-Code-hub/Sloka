[{"sloka":"[Rama and Lakshmana kill Viradha -- Viradha narrates his story and ascends to heaven.]హ్రియమాణౌ తు తౌ దృష్ట్వా వైదేహీ రామలక్ష్మణౌ.ఉచ్చైస్స్వరేణ చుక్రోశ ప్రగృహ్య సుమహాజాభుజౌ৷৷3.4.1৷৷"},{"sloka":"ఏష దాశరథీ రామః సత్యవాన్ శీలవాన్ శుచిః.రక్షసా రౌద్రరూపేణ హ్రియతే సహలక్ష్మణః৷৷3.4.2৷৷"},{"sloka":"మామృకా భక్షయిష్యన్తి శార్దూలాద్వీపినస్తథా.మాం హరోత్సృజ కాకుత్స్థౌ నమస్తే రాక్షసోత్తమ৷৷3.4.3৷৷"},{"sloka":"తస్యాస్తద్వచనం శ్రుత్వా వైదేహ్యా రామలక్ష్మణౌ.వేగం ప్రచక్రతుర్వీరౌ వధే తస్య దురాత్మనః৷৷3.4.4৷৷"},{"sloka":"తస్య రౌద్రస్య సౌమిత్రిః సవ్యం బాహుం బభఞ్జ హ.రామస్తు దక్షిణం బాహుం తరసా తస్య రక్షసః৷৷3.4.5৷৷"},{"sloka":"స భగ్నబాహుస్సవిగ్నో నిపపాతాశు రాక్షసః.ధరణ్యాం మేఘసఙ్కాశో వజ్రభిన్న ఇవాచలః৷৷3.4.6৷৷"},{"sloka":"ముష్టిభిర్జానుభిః పద్భిః సూదయన్తౌ తు రాక్షసమ్.ఉద్యమ్యోద్యమ్య చాప్యేనం స్థణ్డిలే నిష్పిపేషతుః৷৷3.4.7৷৷"},{"sloka":"స విద్ధో బహుభిర్బాణైః ఖఙ్గాభ్యాం చ పరిక్షతః.నిష్పిష్టో బహుధా భూమౌ న మమార స రాక్షసః৷৷3.4.8৷৷"},{"sloka":"తం ప్రేక్ష్య రామః సుభృశమవధ్యమచలోపమమ్.భయేష్వభయదశ్శ్రీమానిదం వచనమబ్రవీత్৷৷3.4.9৷৷"},{"sloka":"తపసా పురుషవ్యాఘ్ర! రాక్షసోయం న శక్యతే.శస్త్రేణ యుధి నిర్జేతుం రాక్షసం నిఖనావహే৷৷3.4.10৷৷"},{"sloka":"కుఞ్జరస్యేవ రౌద్రస్య రాక్షసస్యాస్య లక్ష్మణ.వనేస్మిన్ సుమహచ్ఛ్వభ్రం ఖన్యతాం రౌద్రవర్చసః৷৷3.4.11৷৷"},{"sloka":"ఇత్యుక్త్వా లక్ష్మణం రామః ప్రదరః ఖన్యతామితి.తస్థౌ విరాధమాక్రమ్య కణ్ఠే పాదేన వీర్యవాన్৷৷3.4.12৷৷"},{"sloka":"తచ్ఛ్రుత్వా రాఘవేణోక్తం రాక్షసః ప్రశ్రితం వచః.ఇదం ప్రోవాచ కాకుత్థ్సం విరాధః పురుషర్షభమ్৷৷3.4.13৷৷"},{"sloka":"హతోస్మి పురుషవ్యాఘ్ర! శక్రతుల్యబలేన వై.మయా తు పూర్వం త్వం మోహాన్న జ్ఞాతః పురుషర్షభ৷৷3.4.14৷৷"},{"sloka":"కౌసల్యాసుప్రజా రామ తాతస్త్వం విదితో మయా.వైదేహీ చ మహాభాగా లక్ష్మణశ్చ మహాయశాః৷৷3.4.15৷৷"},{"sloka":"అభిశాపాదహం ఘోరాం ప్రవిష్టో రాక్షసీం తనుమ్.తుమ్బురుర్నామ గన్ధర్వః శప్తో వైశ్రవణేన హ৷৷3.4.16৷৷"},{"sloka":"ప్రసాద్యమానశ్చ మయా సోబ్రవీన్మాం మహాయశాః.యదా దాశరథీ రామస్త్వాం వధిష్యతి సంయుగే.తదా ప్రకృతిమాపన్నో భవాన్స్వర్గం గమిష్యతి৷৷3.4.17৷৷ "},{"sloka":"అనుపస్థీయమానో మాం స క్రుద్ధో వ్యాజహార హ.ఇతి వైశ్రవణో రాజా రమ్భాసక్తమువాచ హ৷৷3.4.18৷৷"},{"sloka":"తవ ప్రసాదాన్ముక్తోహమిహశాపాత్సుదారుణాత్.భువనం స్వం గమిష్యామి స్వస్తి వోస్తు పరన్తప৷৷3.4.19৷৷"},{"sloka":"ఇతో వసతి ధర్మాత్మా శరభఙ్గః ప్రతాపవాన్৷৷3.4.20৷৷అధ్యర్ధయోజనే తాత మహర్షిస్సూర్యసన్నిభః.తం క్షిప్రమధిగచ్ఛ త్వం స తే శ్రేయోభిధాస్యతి৷৷3.4.21৷৷"},{"sloka":"అవటే చాపి మాం రామ ప్రక్షిప్య కుశలీ వ్రజ.రక్షసాం గతసత్త్వానామేష ధర్మస్ససనాతనః.అవటే యే నిధీయన్తే తేషాం లోకాస్సనాతనాః৷৷3.4.22৷৷"},{"sloka":"ఏవముక్త్వా తు కాకుత్థ్సం విరాధశ్శరపీడితః.బభూవ స్వర్గసమ్ప్రాప్తో న్యస్తదేహో మహాబలః৷৷3.4.23৷৷"},{"sloka":"తచ్ఛ్రుత్వా రాఘవో వాక్యం లక్ష్మణం వ్యాదిదేశ హ.కుఞ్జరస్యేవ రౌద్రస్య రాక్షసస్యాస్య లక్ష్మణ!৷৷3.4.24৷৷వనేస్మిన్ సుమహచ్ఛ్వభ్రం ఖన్యతాం రౌదకర్మణః.ఇత్యుక్త్వా లక్ష్మణం రామః ప్రదరః ఖన్యతామితి.తస్థౌ విరాధమాక్రమ్య కణ్ఠే పాదేన వీర్యవాన్৷৷3.4.25৷৷"},{"sloka":"తతః ఖనిత్రమాదాయ లక్ష్మణశ్శ్వభ్రముత్తమమ్.అఖనత్పార్శ్వతస్తస్య విరాధస్య మహాత్మనః৷৷3.4.26৷৷"},{"sloka":"తం ముక్తకణ్ఠంనిక్షిప్య శఙ్కుకర్ణం మహాస్వనమ్.విరాధం ప్రాక్షిపచ్ఛ్వభ్రే నదన్తం భైరవస్వనమ్৷৷3.4.27৷৷"},{"sloka":"తమాహవే దారుణమాశువిక్రమౌ స్థిరావుభౌ సంయతి రామలక్ష్మణౌ.ముదాన్వితౌ చిక్షిపతుర్భయావహం నదన్తముత్క్షిప్య బిలే తు రాక్షసమ్৷৷3.4.28৷৷ "},{"sloka":"అవధ్యతాం ప్రేక్ష్య మహాసురస్య తౌ శితేన శస్త్రేణ తదా నరర్షభౌ.సమర్థ్య చాత్యర్థవిశారదావుభౌ బిలే విరాధస్య వధం ప్రచక్రతుః৷৷3.4.29৷৷"},{"sloka":"స్వయం విరాధేన హి మృత్యురాత్మనః ప్రసహ్య రామేణ యథార్థమీప్సితః.నివేదితః కాననచారిణా స్వయం న మే వధః శస్త్రకృతో భవేదితి৷৷3.4.30৷৷"},{"sloka":"తదేవ రామేణ నిశమ్య భాషితం కృతా మతిస్తస్య బిలప్రవేశనే.బిలం చ రామేణాతిబలేన రక్షసా ప్రవేశ్యమానేన వనం వినాదితమ్৷৷3.4.31৷৷ "},{"sloka":"ప్రహృష్టరూపావివ రామలక్ష్మణౌ విరాధముర్వ్యా ప్రదరే నిహత్య తౌ.ననన్దతుర్వీతభయౌ మహావనే శిలాభిరన్తర్దధతుశ్చ రాక్షసమ్৷৷3.4.32৷৷"},{"sloka":"తతస్తు తౌ కాఞ్చనచిత్రకార్ముకౌ నిహత్య రక్షః పరిగృహ్య మైథిలీమ్.విజహ్రతు స్తౌ ముదితౌ మహావనే దివి స్థితౌ చన్ద్రదివాకరావివ৷৷3.4.33৷৷"}]