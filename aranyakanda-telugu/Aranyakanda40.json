[{"sloka":"[Ravana commands Maricha with the authority of a king-- threatens to kill him if he disobeyed- determined Ravana indicates his plan of the golden deer.]మారీచేన తు తద్వాక్యం క్షమం యుక్తం చ నిశాచరః.ఉక్తో న ప్రతిజగ్రాహ మర్తుకామ ఇవౌషధమ్৷৷3.40.1৷৷"},{"sloka":"తం పథ్యహితవక్తారం మారీచం రాక్షసాధిపః.అబ్రవీత్పరుషం వాక్యమయుక్తం కాలచోదితః৷৷3.40.2৷৷"},{"sloka":"యత్కిలైతదయుక్తార్థం మారీచ మయి కథ్యతే.వాక్యం నిష్ఫలమత్యర్థముప్తం బీజమివోషరే৷৷3.40.3৷৷"},{"sloka":"త్వద్వాక్యైర్న తు మాం శక్యం భేత్తుం రామస్య సంయుగే.పాపశీలస్య మూర్ఖస్య మానుషస్య విశేషతః৷৷3.40.4৷৷"},{"sloka":"యస్త్యక్త్వా సుహృదో రాజ్యం మాతరం పితరం తథా.స్త్రీవాక్యం ప్రాకృతం శ్రుత్వా వనమేకపదే గతః৷৷3.40.5৷৷"},{"sloka":"అవశ్యన్తు మయా తస్య సంయుగే ఖరఘాతినః.ప్రాణైః ప్రియతరా సీతా హర్తవ్యా తవ సన్నిధౌ৷৷3.40.6৷৷"},{"sloka":"ఏవం మే నిశ్చితా బుద్ధిర్హృది మారీచ వర్తతే.న వ్యావర్తయితుం శక్యా సేన్ద్రైరపి సురాసురైః৷৷3.40.7৷৷"},{"sloka":"దోషం గుణం వా సమ్పృష్టస్త్వమేవం వక్తుమర్హసి.అపాయం వాప్యుపాయం వా కార్యస్యాస్య వినిశ్చయే৷৷3.40.8৷৷"},{"sloka":"సమ్పృష్టేన తు వక్తవ్యం సచివేన విపశ్చితా.ఉద్యతాఞ్జలినా రాజ్ఞే య ఇచ్ఛేద్భూతిమాత్మనః৷৷3.40.9৷৷"},{"sloka":"వాక్యమప్రితకూలం తు మృదుపూర్వం హితం శుభమ్.ఉపచారేణ యుక్తం చ వక్తవ్యో వసుధాధిపః৷৷3.40.10৷৷"},{"sloka":"సావమర్దం తు యద్వాక్యం మారీచ హితముచ్యతే.నాభినన్దతి తద్రాజా మానార్హో మానవర్జితమ్৷৷3.40.11৷৷"},{"sloka":"పఞ్చ రూపాణి రాజానో ధారయన్త్యమితౌజసః.అగ్నేరిన్ద్రస్య సోమస్య వరుణస్య యమస్య చ৷৷3.40.12৷৷"},{"sloka":"ఔష్ణ్యం తథా విక్రమం చ సౌమ్యం దణ్డం ప్రసన్నతామ్.ధారయన్తి మహాత్మానో రాజానః క్షణదాచర৷৷3.40.13৷৷తస్మాత్సర్వాస్వవస్థాసు మాన్యాః పూజ్యాశ్చ పార్థివాః."},{"sloka":"త్వం తు ధర్మమవిజ్ఞాయ కేవలం మోహమాస్థితః.అభ్యాగతం మాం దౌరాత్మ్యాత్పరుషం వక్తుమిచ్ఛసి৷৷3.40.14৷৷"},{"sloka":"గుణదోషౌ న పృచ్ఛామి క్షమం చాత్మని రాక్షస.మయోక్తం తవ చైతావత్సంప్రత్యమితవిక్రమః৷৷3.40.15৷৷"},{"sloka":"అస్మింస్తు త్వం మహాకృత్యే సాహాయ్యం కర్తుమర్హసి.శృణు తత్కర్మ సాహాయ్యే యత్కార్యం వచనాన్మమ৷৷3.40.16৷৷"},{"sloka":"సౌవర్ణస్త్వం మృగో భూత్వా చిత్రో రజతబిన్దుభిః . ఆశ్రమే తస్య రామస్య సీతాయాః ప్రముఖే చర ৷৷3.40.17 ৷৷"},{"sloka":"సౌవర్ణస్త్వం మృగో భూత్వా చిత్రో రజతబిన్దుభిః.ఆశ్రమే తస్య రామస్య సీతాయాః ప్రముఖే చర.ప్రలోభయిత్వా వైదేహీం యథేష్టం గన్తుమర్హసి৷৷3.40.18৷৷"},{"sloka":"త్వాం తు మాయామృగం దృష్ట్వా కాఞ్చనం జాతవిస్మయా.ఆనయైనమితి క్షిప్రం రామం వక్ష్యతి మైథిలీ৷৷3.40.19৷৷"},{"sloka":"అపక్రాన్తే తు కాకుత్స్థే దూరం యాత్వాప్యుదాహర.హా సీతే లక్ష్మణేత్యేవం రామవాక్యానురూపకమ్৷৷3.40.20৷৷"},{"sloka":"తచ్ఛ్రుత్వా రామపదవీం సీతయా చ ప్రచోదితః.అనుగచ్ఛతి సమ్భ్రాన్తః సౌమిత్రిరపి సౌహృదాత్৷৷3.40.21৷৷"},{"sloka":"అపక్రాన్తే చ కాకుత్స్థే లక్ష్మణే చ యథాసుఖమ్.ఆనయిష్యామి వైదేహీం సహస్రాక్షశ్శచీమివ৷৷3.40.22৷৷"},{"sloka":"ఏవం కృత్వా త్విదం కార్యం యథేష్టం గచ్ఛ రాక్షస.రాజ్యస్యార్ధం ప్రయచ్ఛామి మారీచ తవ సువ్రత৷৷3.40.23৷৷"},{"sloka":"గచ్ఛ సౌమ్య శివం మార్గం కార్యస్యాస్య వివృద్ధయే.అహం త్వానుగమిష్యామి సరథో దణ్డకావనమ్৷৷3.40.24৷৷"},{"sloka":"ప్రాప్య సీతామయుద్ధేన వఞ్చయిత్వా తు రాఘవమ్.లఙ్కాం ప్రతిగమిష్యామి కృతకార్యస్సహ త్వయా৷৷3.40.25৷৷"},{"sloka":"న చేత్కరోషి మారీచ హన్మి త్వామహమద్య వై.ఏతత్కార్యమవశ్యం మే బలాదపి కరిష్యసి.రాజ్ఞో హి ప్రతికూలస్థో న జాతు సుఖమేధతే৷৷3.40.26৷৷"},{"sloka":"ఆసాద్య తం జీవితసంశయస్తే మృత్యుర్ధ్రువో హ్యద్య మయా విరుధ్య.ఏతద్యథావత్ప్రతిగృహ్య బుద్ధ్యా యదత్ర పథ్యం కురు తత్తథా త్వమ్৷৷3.40.27৷৷"}]