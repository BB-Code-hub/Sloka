[{"sloka":"[Maricha's admonitions and warnings to Ravana]ఆజ్ఞప్తో రాజవద్వాక్యం ప్రతికూలం నిశాచరః.అబ్రవీత్పరుషం వాక్యం మారీచో రాక్షసాధిపమ్৷৷3.41.1৷৷"},{"sloka":"కేనాయముపదిష్టస్తే వినాశః పాపకర్మణా.సపుత్రస్య సరాష్ట్రస్య సామాత్యస్య నిశాచర৷৷3.41.2৷৷"},{"sloka":"కస్త్వయా సుఖినా రాజన్నాభినన్దతి పాపకృత్.కేనేదముపదిష్టం తే మృత్యుద్వారముపాయతః৷৷3.41.3৷৷"},{"sloka":"శత్రవస్తవ సువ్యక్తం హీనవీర్యా నిశాచరాః.ఇచ్ఛన్తి త్వాం వినశ్యన్తముపరుద్ధం బలీయసా৷৷3.41.4৷৷"},{"sloka":"కేనేదముపదిష్టం తే క్షుద్రేణాహితవాదినా.యస్త్వామిచ్ఛతి నశ్యన్తం స్వకృతేన నిశాచర৷৷3.41.5৷৷"},{"sloka":"వధ్యాః ఖలు న హన్యన్తే సచివాస్తవ రావణ.యే త్వాముత్పథమారూఢం న నిగృహ్ణన్తి సర్వశః৷৷3.41.6৷৷"},{"sloka":"అమాత్యైః కామవృత్తో హి రాజా కాపథమాశ్రితః.నిగ్రాహ్యస్సర్వథా సదభిర్న నిగ్రాహ్యో నిగృహ్యసే৷৷3.41.7৷৷"},{"sloka":"ధర్మమర్థం చ కామం చ యశశ్చ జయతాం వర.స్వామిప్రసాదాత్సచివాః ప్రాప్నువన్తి నిశాచర৷৷3.41.8৷৷"},{"sloka":"విపర్యయే తు తత్సర్వం వ్యర్థం భవతి రావణ.వ్యసనం స్వామివైగుణ్యాత్ప్రాప్నువన్తీతరే జనాః৷৷3.41.9৷৷"},{"sloka":"రాజమూలో హి ధర్మశ్చ జయశ్చ జయతాం వర.తస్మాత్సర్వాస్వవస్థాసు రక్షితవ్యా నరాధిపాః৷৷3.41.10৷৷"},{"sloka":"రాజ్యం పాలయితుం శక్యం న తీక్ష్ణేన నిశాచర.న చాపి ప్రతికూలేన నావినీతేన రాక్షస৷৷3.41.11৷৷"},{"sloka":"యే తీక్ష్ణమన్త్రాస్సచివా భజ్యన్తే సహ తేన వై.విషమే తురగా శ్శీఘ్రా మన్దసారథయో యథా৷৷3.41.12৷৷"},{"sloka":"బహవస్సాధవో లోకే యుక్తా ధర్మమనుష్ఠితాః.పరేషామపరాధేన వినష్టాస్సపరిచ్ఛదాః৷৷3.41.13৷৷"},{"sloka":"స్వామినా ప్రతికూలేన ప్రజాస్తీక్ష్ణేన రావణ.రక్ష్యమాణా న వర్ధన్తే మేషా గోమాయునా యథా৷৷3.41.14৷৷"},{"sloka":"అవశ్యం వినశిష్యన్తి సర్వే రావణ రాక్షసాః.యేషాం త్వం కర్కశో రాజా దుర్బుద్ధిరజితేన్ద్రియః৷৷3.41.15৷৷"},{"sloka":"తదిదం కాకతాలీయం ఘోరమాసాదితం మయా.అత్ర కిం శోచనీయస్త్వం ససైన్యో వినశిష్యసి৷৷3.41.16৷৷"},{"sloka":"మాం నిహత్య తు రామశ్చ న చిరాత్త్వాం వధిష్యతి.అనేన కృతకృత్యోస్మి మ్రియేయమరిణా హతః৷৷3.41.17৷৷"},{"sloka":"దర్శనాదేవ రామస్య హతం మామవధారయ.ఆత్మానం చ హతం విద్ధి హృత్వా సీతాం సబాన్ధవమ్৷৷3.41.18৷৷"},{"sloka":"ఆనయిష్యసి చేత్సీతామాశ్రమాత్సహితో మయా.నైవత్వమసి నాహం చ నైవ లఙ్కా న రాక్షసాః৷৷3.41.19৷৷"},{"sloka":"నివార్యమాణస్తు మయా హితైషిణా న మృష్యసే వాక్యమిదం నిశాచర.పరేతకల్పా హి గతాయుషో నరా హితం న గృహ్ణన్తి సుహృద్భిరీరితమ్৷৷3.41.20৷৷"}]