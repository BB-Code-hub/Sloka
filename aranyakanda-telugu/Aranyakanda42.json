[{"sloka":"[Maricha goes to Rama's cottage transformed into a wonderful deer and wanders-- Sita wonders at the deer.]ఏవముక్త్వా తు వచనం మారీచో రావణం తతః.గచ్ఛావేత్యబ్రవీద్దీనో భయాద్రాత్రించరప్రభోః৷৷3.42.1৷৷"},{"sloka":"దృష్టశ్చాహం పునస్తేన శరచాపాసిధారిణా.మద్వధోద్యతశస్త్రేణ వినష్టం జీవితం చ మే৷৷3.42.2৷৷"},{"sloka":"న హి రామం పరాక్రమ్య జీవన్ప్రతినివర్తతే.వర్తతే ప్రతిరూపోసౌ యమదణ్డహతస్య తే৷৷3.42.3৷৷"},{"sloka":"కిం ను శక్యం మయా కర్తుమేవం త్వయి దురాత్మని.ఏష గచ్ఛామ్యహం తాత స్వస్తి తేస్తు నిశాచర৷৷3.42.4৷৷"},{"sloka":"ప్రహృష్టస్త్వభవత్తేన వచనేన స రావణః.పరిష్వజ్య సుసంశ్లిష్టమిదం వచనమబ్రవీత్৷৷3.42.5৷৷"},{"sloka":"ఏతచ్ఛౌణ్డీర్యయుక్తం తే మచ్ఛన్దవశవర్తినః.ఇదానీమసి మారీచః పూర్వమన్యో నిశాచరః৷৷3.42.6৷৷"},{"sloka":"ఆరుహ్యతామయం శీఘ్రం రథో రత్నవిభూషితః.మయా సహ తథా యుక్తః పిశాచవదనైః ఖరైః৷৷3.42.7৷৷"},{"sloka":"ప్రలోభయిత్వా వైదేహీం యథేష్టం గన్తుమర్హసి.తాం శూన్యే ప్రసభం సీతామానయిష్యామి మైథిలీమ్৷৷3.42.8৷৷"},{"sloka":"తతో రావణమారీచౌ విమానమివ తం రథమ్.ఆరుహ్య యయతుశ్శీఘ్రం తస్మాదాశ్రమమణ్డలాత్৷৷3.42.9৷৷"},{"sloka":"తథైవ తత్ర పశ్యన్తౌ పత్తనాని వనాని చ.గీరీంశ్చ సరితస్సర్వా రాష్ట్రాణి నగరాణి చ৷৷3.42.10৷৷"},{"sloka":"సమేత్య దణ్డకారణ్యం రాఘవస్యాశ్రమం తతః.దదర్శ సహ మారీచో రావణో రాక్షసాధిపః৷৷3.42.11৷৷"},{"sloka":"అవతీర్య రథాత్తస్మాత్తతః కాఞ్చనభూషణాత్.హస్తే గృహీత్వా మారీచం రావణో వాక్యమబ్రవీత్৷৷3.42.12৷৷"},{"sloka":"ఏతదాశ్రమపదం దృశ్యతే కదలీవృతమ్.క్రియతాం తత్సఖే శీఘ్రం యదర్థం వయమాగతాః৷৷3.42.13৷৷"},{"sloka":"స రావణవచశ్శ్రుత్వా మారీచో రాక్షసస్తదా.మృగో భూత్వాశ్రమద్వారి రామస్య విచచార హ৷৷3.42.14৷৷"},{"sloka":"స తు తద్రూపమాస్థాయ మహదద్భుతదర్శనమ్.మణిప్రవరశృఙ్గాగ్రస్సితాసితముఖాకృతిః৷৷3.42.15৷৷"},{"sloka":"రక్తపద్మోత్పలముఖ ఇన్ద్రనీలోత్పలశ్రవాః.కించిదభ్యున్నతగ్రీవ ఇంద్రనీలదలాధరః৷৷3.42.16৷৷"},{"sloka":"కున్దేన్దువజ్రసఙ్కాశముదరం చాస్య భాస్వరమ్.మధూకనిభపార్శ్వశ్చ పద్మకిఞ్జల్కసన్నిభః৷৷3.42.17৷৷వైడూర్యసఙ్కాశఖురస్తనుజఙ్ఘస్సుసంహతః."},{"sloka":"ఇన్ద్రాయుధసవర్ణేన పుచ్ఛేనోర్ధ్వం విరాజతా৷৷3.42.18৷৷మనోహరస్స్నిగ్ధవర్ణో రత్నైర్నానావిధైర్వృతః."},{"sloka":"క్షణేన రాక్షసో జాతో మృగః పరమశోభనః৷৷3.42.19৷৷వనం ప్రజ్వలయన్రమ్యం రామాశ్రమపదం చ తత్."},{"sloka":"మనోహరం దర్శనీయం రూపం కృత్వా స రాక్షసః৷৷3.42.20৷৷ప్రలోభనార్థం వైదేహ్యా నానాధాతువిచిత్రితమ్.విచరన్గచ్ఛతే తస్మాచ్ఛాద్వలాని సమన్తతః৷৷3.42.21৷৷"},{"sloka":"రూప్యైర్బిన్దుశతైశ్చిత్రో భూత్వా స ప్రియదర్శనః.విటపీనాం కిసలయాన్భఙ్త్క్వాదన్విచచార హ৷৷3.42.22৷৷"},{"sloka":"కదలీగృహకం గత్వా కర్ణికారానితస్తతః.సమాశ్రయన్మన్దగతిస్సీతాసన్దర్శనం తథా৷৷3.42.23৷৷"},{"sloka":"రాజీవచిత్రపృష్ఠస్స విరరాజ మహామృగః.రామాశ్రమపదాభ్యాశే విచచార యథాసుఖమ్৷৷3.42.24৷৷"},{"sloka":"పునర్గత్వా నివృత్తశ్చ విచచార మృగోత్తమః.గత్వా ముహూర్తం త్వరయా పునః ప్రతినివర్తతే৷৷3.42.25৷৷"},{"sloka":"విక్రీడంశ్చ క్వచిద్భూమౌ పునరేవ నిషీదతి.ఆశ్రమద్వారమాగమ్య మృగయూథాని గచ్ఛతి৷৷3.42.26৷৷"},{"sloka":"మృగయూథైరనుగతః పునరేవ నివర్తతే.సీతాదర్శనమాకాంక్షన్రాక్షసో మృగతాం గతః৷৷3.42.27৷৷పరిభ్రమతి చిత్రాణి మణ్డలాని వినిష్పతన్."},{"sloka":"సముద్వీక్ష్య చ తే సర్వే మృగా హ్యన్యే వనేచరాః৷৷3.42.28৷৷ఉపాగమ్య సమాఘ్రాయ విద్రవన్తి దిశో దశ."},{"sloka":"రాక్షసస్సోపి తాన్వన్యాన్మృగాన్మృగవధే రతః৷৷3.42.29৷৷ప్రచ్ఛాదనార్థం భావస్య న భక్షయతి సంస్పృశన్."},{"sloka":"తస్మిన్నేవ తతః కాలే వైదేహీ శుభలోచనా৷৷3.42.30৷৷కుసుమావచయవ్యగ్రా పాదపానభ్యవర్తత."},{"sloka":"కర్ణికారానశోకాంశ్చ చూతాంశ్చ మదిరేక్షణా৷৷3.42.31৷৷కుసుమాన్యవచిన్వన్తీ చచార రుచిరాననా."},{"sloka":"అనర్హారణ్యవాసస్య సా తం రత్నమయం మృగమ్৷৷3.42.32৷৷ముక్తామణి విచిత్రాఙ్గం దదర్శ పరమాఙ్గనా."},{"sloka":"సా తం రుచిరదన్తోష్ఠీ రూప్యధాతుతనూరుహమ్৷৷3.42.33৷৷విస్మయోత్ఫుల్లనయనా సస్నేహం సముదైక్షత."},{"sloka":"స చ తాం రామదయితాం పశ్యన్మాయామయో మృగః৷৷3.42.34৷৷విచచార పునశ్చిత్రం దీపయన్నివ తద్వనమ్."},{"sloka":"అదృష్టపూర్వం తం దృష్ట్వా నానారత్నమయం మృగమ్৷৷3.42.35৷৷విస్మయం పరమం సీతా జగామ జనకాత్మజా."}]