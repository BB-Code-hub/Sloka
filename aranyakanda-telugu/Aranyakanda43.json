[{"sloka":"[Sita pleads with Rama and Lakshmana to get the deer-- Lakshmana says it is the magic of Maricha-- Rama asks Lakshmana to take care of Sita and proceeds to catch the deer.]సా తం సమ్ప్రేక్ష్య సుశ్రోణీ కుసుమాన్యపచిన్వతీ.హేమరాజతవర్ణాభ్యాం పార్శ్వాభ్యాముపశోభితమ్৷৷3.43.1৷৷ప్రహృష్టా చానవద్యాఙ్గీ మృష్టహాటకవర్ణినీ.భర్తారమపి చక్రన్ద లక్ష్మణం చాపి సాయుధమ్৷৷3.43.2৷৷"},{"sloka":"తయాహూతౌ నరవ్యాఘ్రౌ వైదేహ్యా రామలక్ష్మణౌ.వీక్షమాణౌ తు తౌ దేశం తదా దదృశతుర్మృగమ్৷৷3.43.3৷৷"},{"sloka":"శఙ్కమానస్తు తం దృష్ట్వా లక్ష్మణో రామమబ్రవీత్.తమేవైనమహం మన్యే మారీచం రాక్షసం మృగమ్৷৷3.43.4৷৷"},{"sloka":"చరన్తోమృగయాం హృష్టాః పాపేనోపాధినా వనే.అనేన నిహతా రాజన్ రాజానః కామరూపిణా৷৷3.43.5৷৷"},{"sloka":"అస్య మాయావిదో మాయామృగరూపమిదం కృతమ్.భానుమత్పురుషవ్యాఘ్ర గన్ధర్వపురసన్నిభమ్৷৷3.43.6৷৷"},{"sloka":"మృగో హ్యేవంవిధో రత్నవిచిత్రో నాస్తి రాఘవ.జగత్యాం జగతీనాథ మాయైషా హి న సంశయః৷৷3.43.7৷৷"},{"sloka":"ఏవం బ్రువాణం కాకుత్స్థం ప్రతివార్య శుచిస్మితా.ఉవాచ సీతా సంహృష్టా చర్మణా హృతచేతనా৷৷3.43.8৷৷"},{"sloka":"ఆర్యపుత్రాభిరామోసౌ మృగో హరతి మే మనః.ఆనయైనం మహాబాహో క్రీడార్థం నో భవిష్యతి৷৷3.43.9৷৷"},{"sloka":"ఇహాశ్రమపదేస్మాకం బహవః పుణ్యదర్శనాః.మృగాశ్చరన్తి సహితాశ్చమరాస్సృమరాస్తథా৷৷3.43.10৷৷"},{"sloka":"ఋక్షాః పృషతసఙ్ఘాశ్చ వానరాః కిన్నరాస్తథా.విచరన్తి మహాబాహో రుపశ్రేష్ఠా మనోహరాః৷৷3.43.11৷৷"},{"sloka":"న చాస్య సదృశో రాజన్దృష్టపూర్వో మృగో మయా.తేజసా క్షమయా దీప్త్యా యథాయం మృగసత్తమః৷৷3.43.12৷৷"},{"sloka":"నానావర్ణవిచిత్రాఙ్గో రత్నబిన్దుసమాచితః.ద్యోతయన్వనమవ్యగ్రం శోభతే శశిసన్నిభః৷৷3.43.13৷৷"},{"sloka":"అహో రూపమహో లక్ష్మీస్స్వరసమ్పచ్చ శోభనా.మృగోద్భుతో విచిత్రాఙ్గో హృదయం హరతీవ మే৷৷3.43.14৷৷"},{"sloka":"యది గ్రహణమభ్యేతి జీవన్నేవ మృగస్తవ.ఆశ్చర్యభూతం భవతి విస్మయం జనయిష్యతి৷৷3.43.15৷৷"},{"sloka":"సమాప్తవనవాసానాం రాజ్యస్థానాం చ నః పునః.అన్తఃపురవిభూషార్థో మృగ ఏష భవిష్యతి৷৷3.43.16৷৷"},{"sloka":"భరతస్యార్యపుత్రస్య శ్వశ్రూణాం మమ చ ప్రభో.మృగరూపమిదం వ్యక్తం విస్మయం జనయిష్యతి৷৷3.43.17৷৷"},{"sloka":"జీవన్న యది తేభ్యేతి గ్రహణం మృగసత్తమః.అజినం నరశార్దూల రుచిరం మే భవిష్యతి৷৷3.43.18৷৷"},{"sloka":"నిహతస్యాస్య సత్త్వస్య జామ్బూనదమయత్వచి.శష్పబృస్యాం వినీతాయామిచ్ఛామ్యహముపాసితుమ్৷৷3.43.19৷৷"},{"sloka":"కామవృత్తమిదం రౌద్రం స్త్రీణామసదృశం మతమ్.వపుషా త్వస్య సత్త్వస్య విస్మయో జనితో మమ৷৷3.43.20৷৷"},{"sloka":"తేన కాఞ్చనవర్ణేన మణిప్రవరశృఙ్గిణా.తరుణాదిత్యవర్ణేన నక్షత్రపథవర్చసా৷৷3.43.21৷৷బభూవ రాఘవస్యాపి మనో విస్మయమాగతమ్."},{"sloka":"ఏవం సీతావచః శ్రుత్వా తం దృష్ట్వా మృగమద్భుతమ్৷৷3.43.22৷৷లోభితస్తేన రూపేణ సీతయా చ ప్రచోదితః.ఉవాచ రాఘవో హృష్టో భ్రాతరం లక్ష్మణం వచః৷৷3.43.23৷৷"},{"sloka":"పశ్య లక్ష్మణ వైదేహ్యాః స్పృహాం మృగగతామిమామ్.రూపశ్రేష్ఠతయా హ్యేష మృగోద్య న భవిష్యతి৷৷3.43.24৷৷న వనే నన్దనోద్ధేశే న చైత్రరథసంశ్రయే.కుతఃపృథివ్యాం సౌమిత్రే యోస్య కశ్చిత్సమో మృగః৷৷3.43.25৷৷"},{"sloka":"ప్రతిలోమానులోమాశ్చ రుచిరా రోమరాజయః.శోభన్తే మృగమాశ్రిత్య చిత్రాః కనకబిన్దవః৷৷3.43.26৷৷"},{"sloka":"పశ్యాస్య జృమ్భమాణస్య దీప్తామగ్నిశిఖోపమామ్.జిహ్వాం ముఖాన్నిస్సరన్తీం మేఘాదివ శతహ్రదామ్৷৷3.43.27৷৷"},{"sloka":"మసారగల్లర్కముఖశ్శఙ్ఖముక్తానిభోదరః.కస్య నామాభిరూప్యోసౌ న మనో లోభయేన్మృగః৷৷3.43.28৷৷"},{"sloka":"కస్య రూపమిదం దృష్ట్వా జామ్బూనద మయప్రభమ్.నానారత్నమయం దివ్యం న మనో విస్మయం వ్రజేత్৷৷3.43.29৷৷"},{"sloka":"మాంసహేతోరపి మృగాన్వినోదార్థం చ ధన్వనః.ఘ్నన్తి లక్ష్మణ రాజానో మృగయాయాం మహావనే৷৷3.43.30৷৷"},{"sloka":"ధనాని వ్యవసాయేన విచీయన్తే మహావనే.ధాతవో వివిధాశ్చాపి మణిరత్నసువర్ణినః৷৷3.43.31৷৷"},{"sloka":"తత్సారమఖిలం నృాం ధనం నిచయవర్ధనమ్.మనసా చిన్తితం సర్వం యథా శుక్రస్య లక్ష్మణ৷৷3.43.32৷৷"},{"sloka":"అర్థీ యేనార్థకృత్యేన సంవ్రజత్యవిచారయన్.తమర్థమర్థశాస్త్రజ్ఞాః ప్రాహురర్థ్యాశ్చ లక్ష్మణ৷৷3.43.33৷৷"},{"sloka":"ఏతస్య మృగరత్నస్య పరార్ధ్యే కాఞ్చనత్వచి.ఉపవేక్ష్యతి వైదేహీ మయా సహ సుమధ్యమా৷৷3.43.34৷৷"},{"sloka":"న కాదలీ న ప్రియకీ న ప్రవేణీ న చావికీ.భవేదేతస్య సదృశీ స్పర్శనేనేతి మే మతిః৷৷3.43.35৷৷"},{"sloka":"ఏష చైవ మృగశ్శ్రీమాన్ యశ్చ దివ్యో నభశ్చరః.ఉభావేతౌ మృగౌ దివ్యౌ తారామృగమహీమృగౌ৷৷3.43.36৷৷"},{"sloka":"యది వాయం తథా యన్మాం భవేద్వదసి లక్ష్మణ.మాయైషా రాక్షసస్యేతి కర్తవ్యోస్య వధో మయా৷৷3.43.37৷৷"},{"sloka":"ఏతేన హి నృశంసేన మారీచేనాకృతాత్మనా.వనే విచరతా పూర్వం హింసితా మునిపుఙ్గవాః৷৷3.43.38৷৷"},{"sloka":"ఉత్థాయ బహవో యేన మృగయాయాం జనాధిపాః.నిహతాః పరమేష్వాసాస్తస్మాద్వధ్యస్త్వయం మృగః৷৷3.43.39৷৷"},{"sloka":"పురస్తాదిహ వాతాపిః పరిభూయ తపస్వినః.ఉదరస్థో ద్విజాన్హన్తిస్వగర్భోశ్వతరీమివ৷৷3.43.40৷৷"},{"sloka":"స కదాచిచ్చిరాల్లోభాదాససాద మహామునిమ్.అగస్త్యం తేజసా యుక్తం భక్షస్తస్య బభూవ హ৷৷3.43.41৷৷"},{"sloka":"సముత్థానే వ తద్రూపం కర్తుకామం సమీక్ష్య తమ్.ఉత్స్మయిత్వా తు భగవాన్వాతాపిమిదమబ్రవీత్৷৷3.43.42৷৷"},{"sloka":"త్వయావిగణ్య వాతాపే పరిభూతాస్స్వతేజసా.జీవలోకే ద్విజశ్రేష్ఠాస్తస్మాదసి జరాం గతః৷৷3.43.43৷৷"},{"sloka":"తదేవం న భవేద్రక్షోవాతాపిరివ లక్ష్మణ.మద్విధం యోతిమన్యేత ధర్మనిత్యం జితేన్ద్రియమ్৷৷3.43.44৷৷భవేద్ధతోయం వాతాపిరగస్త్యేనేవ మాం గతః."},{"sloka":"ఇహ త్వం భవ సన్నద్దో యన్త్రితో రక్ష మైథిలీమ్৷৷3.43.45৷৷అస్యామాయత్తమస్మాకం యత్కృత్యం రఘునన్దన."},{"sloka":"అహమేనం వధిష్యామి గ్రహీష్యామ్యపి వా మృగమ్৷৷3.43.46৷৷యావద్గచ్ఛామి సౌమిత్రే మృగమానయితుం ద్రుతమ్."},{"sloka":"పశ్య లక్ష్మణ వైదేహీం మృగత్వచి గతస్పృహామ్৷৷3.43.47৷৷త్వచా ప్రధానయా హ్యేష మృగోద్య న భవిష్యతి."},{"sloka":"అప్రమత్తేన తే భావ్యమాశ్రమస్థేన సీతయా৷৷3.43.48৷৷యావత్పృషతమేకేన సాయకేన నిహన్మ్యహమ్.హత్వైతచ్చర్మ చాదాయ శీఘ్రమేష్యామి లక్ష్మణ৷৷3.43.49৷৷"},{"sloka":"ప్రదక్షిణేనాతిబలేన పక్షిణా జటాయుషా బుద్ధిమతా చ లక్ష్మణ.భవాప్రమత్తః పరిగృహ్య మైథిలీం ప్రతిక్షణం సర్వత ఏవ శఙ్కితః৷৷3.43.50৷৷"}]