[{"sloka":"[Rama chases the magic deer-- unable to catch, kills it -- gets stunned at the deer calling out Sita, Lakshmana imitating his voice--death of the deer--Rama returns to the hermitage.]తథా తు తం సమాదిశ్య భ్రాతరం రఘునన్దనః.బబన్ధాసిం మహాతేజా జామ్బూనదమయత్సరుమ్৷৷3.44.1৷৷"},{"sloka":"తత స్త్ర్యవనతం చాపమాదాయాత్మవిభూషణమ్.ఆబధ్య చ కలాపౌ ద్వౌ జగామోదగ్రవిక్రమః৷৷3.44.2৷৷"},{"sloka":"తం వఞ్చయానో రాజేన్ద్రమాపతన్తం నిరీక్ష్యవై.బభూవాన్తర్హితస్త్రాసాత్పునస్సన్దర్శనేభవత్৷৷చ3.44.3৷৷బద్ధాసిర్ధనురాదాయ ప్రదుద్రావ యతో మృగః."},{"sloka":"తం స్మ పశ్యతి రూపేణ ద్యోతమానమివాగ్రతః৷৷3.44.4৷৷అవేక్ష్యావేక్ష్య ధావన్తం ధనుష్పాణిర్మహావనే.అతివృత్తమిషోః పాతాల్లోభయానం కదాచన৷৷3.44.5৷৷శఙ్కితన్తు సముద్భ్రాన్తముత్పతన్తమివామ్బరే.దృశ్యమానమదృశ్యం చ వనోద్దేశేషు కేషుచిత్৷৷3.44.6৷৷ఛిన్నాభ్రైరివ సంవీతం శారదం చన్ద్రమణ్డలమ్."},{"sloka":"ముహుర్తాదేవ దదృశే ముహుర్దూరాత్ప్రకాశతే৷৷3.44.7৷৷దర్శనాదర్శనాదేవం సోపాకర్షత రాఘవమ్.సుదూరమాశ్రమస్యాస్య మారీచో మృగతాం గతః৷৷3.44.8৷৷"},{"sloka":"ఆసీత్ క్రుద్ధస్తు కాకుత్స్థో వివశస్తేన మోహితః.అథావతస్థే సంభ్రాన్తశ్చాయామాశ్రిత్య శాద్వలే৷৷3.44.9৷৷"},{"sloka":"స తమున్మాదయామాస మృగరూపో నిశాచరః.మృగైః పరివృతో వన్యైరదూరాత్ప్రత్యదృశ్యత৷৷3.44.10৷৷"},{"sloka":"గృహీతుకామం దృష్ట్వైవం పునరేవాభ్యధావత.తత్క్షణాదేవ సంత్రాసాత్పునరన్తర్హితోభవత్৷৷3.44.11৷৷"},{"sloka":"పునరేవ తతో దూరాద్వృక్షషణ్డాద్వినిస్సృతమ్.దృష్ట్వా రామో మహాతేజాస్తం హన్తుం కృతనిశ్చయః৷৷3.44.12৷৷"},{"sloka":"భూయస్తు శరముద్ధృత్య కుపితస్తత్ర రాఘవః.సూర్యరశ్మిప్రతీకాశం జ్వలన్తమరిమర్దనః৷৷3.44.13৷৷సన్ధాయ సుదృఢే చాపే వికృష్య బలవద్బలీ.తమేవ మృగముద్దిశ్య శ్వసన్తమివ పన్నగమ్৷৷3.44.14৷৷ముమోచ జ్వలితం దీప్తమస్త్రం బ్రహ్మవినిర్మితమ్."},{"sloka":"శరీరం మృగరూపస్య వినిర్భిద్య శరోత్తమః৷৷3.44.15৷৷మారీచస్యైవ హృదయం బిభేదాశనిసన్నిభః."},{"sloka":"తాలమాత్రమథోత్ప్లుత్య న్యపతత్సశరాతురః৷৷3.44.16৷৷వినదన్భైరవం నాదం ధరణ్యామల్పజీవితః."},{"sloka":"మ్రియమాణస్తు మారీచో జహౌ తాం కృత్రిమాం తనుమ్৷৷3.44.17৷৷స్మృత్వా తద్వచనం రక్షో దధ్యౌ కేన తు లక్ష్మణమ్.ఇహ ప్రస్థాపయేత్సీతా శూన్యే తాం రావణో హరేత్৷৷3.44.18৷৷"},{"sloka":"స ప్రాప్తకాలమాజ్ఞాయ చకార చ తత స్వనమ్.సదృశం రాఘవస్యేహ హా సీతే లక్ష్మణేతి చ৷৷3.44.19৷৷"},{"sloka":"తేన మర్మణి నిర్విద్ధం శరేణానుపమేన హి.మృగరూపం తు తత్త్యక్త్వా రాక్షసం రూపమాస్థితః৷৷3.44.20৷৷చక్రే స సుమహాకాయం మారీచో జీవితం త్యజన్."},{"sloka":"తం దృష్ట్వా పతితం భూమౌ రాక్షసం ఘోరదర్శనమ్৷৷3.44.21৷৷రామో రుధిరసిక్తాఙ్గం చేష్టమానం మహీతలే.జగామ మనసా సీతాం లక్ష్మణస్య వచస్స్మరన్৷৷3.44.22৷৷"},{"sloka":"మారీచస్య తు మాయైషా పూర్వోక్తం లక్ష్మణేన తు.తత్తథా హ్యభవచ్చాద్య మారీచోయం మయా హతః৷৷3.44.23৷৷"},{"sloka":"హా సీతే లక్ష్మణేత్యేవమాక్రుశ్య చ మహాస్వరమ్.మమార రాక్షసస్సోయం శ్రుత్వా సీతా కథం భవేత్৷৷3.44.24৷৷లక్ష్మణశ్చ మహాబాహుః కామవస్థాం గమిష్యతి.ఇతి సఞ్చిన్త్య ధర్మాత్మా రామో హృష్టతనూరుహః৷৷3.44.25৷৷"},{"sloka":"తత్ర రామం భయం తీవ్రమావివేశ విషాదజమ్.రాక్షసం మృగరూపం తం హత్వా శ్రుత్వా చ తత్స్వరమ్৷৷3.44.26৷৷"},{"sloka":"నిహత్య పృషతం చాన్యం మాంసమాదాయ రాఘవః.త్వరమాణో జనస్థానం ససారాభిముఖస్తదా৷৷3.44.27৷৷"}]