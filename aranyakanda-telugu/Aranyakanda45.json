[{"sloka":"[There at the hermitage Sita asks Lakshmana to rush to Rama's help- Lakshmana resists, stating Rama needs no help--Sita lashes at Lakshmana in harsh words.]ఆర్తస్వరం తు తం భర్తుర్విజ్ఞాయ సదృశం వనే.ఉవాచ లక్ష్మణం సీతా గచ్ఛ జీనీహి రాఘవమ్৷৷3.45.1৷৷"},{"sloka":"న హి మే హృదయం స్థానే జీవితం వావతిష్ఠతి.క్రోశతః పరమార్తస్య శ్రుతశ్శబ్దో మయా భృశమ్৷৷3.45.2৷৷ఆక్రన్దమానం తు వనే భ్రాతరం త్రాతుమర్హసి."},{"sloka":"తం క్షిప్రమభిధావ త్వం భ్రాతరం శరణైషిణమ్৷৷3.45.3৷৷రక్షసాం వశమాపన్నం సింహానామివ గోవృషమ్."},{"sloka":"న జగామ తథోక్తస్తు భ్రాతురాజ్ఞాయ శాసనమ్৷৷3.45.4৷৷తమువాచ తతస్తత్ర కుపితా జనకాత్మజా."},{"sloka":"సౌమిత్రే మిత్రరూపేణ భ్రాతుస్త్వమసి శత్రువత్৷৷3.45.5৷৷యస్త్వమస్యామవస్థాయాం భ్రాతరం నాభిపత్స్యసే."},{"sloka":"ఇచ్ఛసి త్వం వినశ్యన్తం రామం లక్ష్మణ మత్కృతే৷৷3.45.6৷৷లోభాత్త్వం మత్కృతే నూనం నానుగచ్ఛసి రాఘవమ్."},{"sloka":"వ్యసనం తే ప్రియం మన్యే స్నేహో భ్రాతరినాస్తితే৷৷3.45.7৷৷తేన తిష్ఠసి విశ్రబ్ధంతమపశ్యన్మహాద్యుతిమ్."},{"sloka":"కిం హి సంశయమాపన్నే తస్మిన్నిహ మయా భవేత్৷৷3.45.8৷৷కర్తవ్యమిహ తిష్ఠన్త్యా యత్ప్రధానస్త్వమాగతః."},{"sloka":"ఇతి బ్రువాణాం వైదేహీం బాష్పశోకపరిప్లుతామ్৷৷3.45.9৷৷అబ్రవీల్లక్ష్మణస్త్రస్తాం సీతాం మృగవధూమివ."},{"sloka":"పన్నగాసురగన్ధర్వదేవమానుషరాక్షసైః৷৷3.45.10৷৷అశక్యస్తవ వైదేహి భర్తా జేతుం న సంశయః."},{"sloka":"దేవి దేవమనుష్యేషు గన్ధర్వేషు పతత్రిషు৷৷3.45.11৷৷రాక్షసేషు పిశాచేషు కిన్నరేషు మృగేషు చ.దానవేషు చ ఘోరేషు స న విద్యేత శోభనే৷৷3.45.12৷৷యో రామం ప్రతియుధ్యేత సమరే వాసవోపమమ్."},{"sloka":"అవధ్యస్సమరే రామో నైవం త్వం వక్తుమర్హసి৷৷3.45.13৷৷న త్వామస్మిన్వనే హాతుముత్సహే రాఘవం వినా."},{"sloka":"అనివార్యం బలం తస్య బలైర్బలవతామపి৷৷3.45.14৷৷త్రిభిర్లోకైస్సముద్యుక్తైస్సేశ్వరైరపి సామరైః."},{"sloka":"హృదయం నిర్వృతం తేస్తుసన్తాపస్త్యజ్యతామయమ్৷৷3.45.15৷৷ఆగమిష్యతి తే భర్తా శ్రీఘ్రం హత్వా మృగోత్తమమ్."},{"sloka":"న చ తస్య స్వరో వ్యక్తం మాయయా కేన చిత్కృతః.గన్ధర్వనగరప్రఖ్యా మాయా సా తస్య రక్షసః৷৷3.45.16৷৷"},{"sloka":"న్యాసభూతాసి వైదేహి న్యస్తా మయి మహాత్మనా৷৷3.45.17৷৷రామేణ త్వం వరారోహే న త్వాం త్యక్తుమిహోత్సహే."},{"sloka":"కృతవైరాశ్చ వైదేహి వయమేతైర్నిశాచరైః৷৷3.45.18৷৷ఖరస్య నిధనాదేవ జనస్థానవధం ప్రతి."},{"sloka":"రాక్షసా వివిధా వాచో విసృజన్తి మహావనే৷৷3.45.19৷৷హింసావిహారా వైదేహి న చిన్తయితుమర్హసి."},{"sloka":"లక్ష్మణేనైవముక్తా సా క్రుద్ధా సంరక్తలోచనా৷৷3.45.20৷৷అబ్రవీత్పరుషం వాక్యం లక్ష్మణం సత్యవాదినమ్."},{"sloka":"అనార్యాకరణారమ్భ నృశంస కులపాంసన৷৷3.45.21৷৷అహం తవ ప్రియం మన్యే రామస్య వ్యసనం మహత్."},{"sloka":"రామస్య వ్యసనం దృష్ట్వా తేనైతాని ప్రభాషసే৷৷3.45.22৷৷నైతచ్చిత్రం సపత్నేషు పాపం లక్ష్మణ యద్భవేత్.త్వద్విధేషు నృశంసేషు నిత్యం ప్రచ్ఛన్నచారిషు৷৷3.45.23৷৷"},{"sloka":"సుదుష్టస్త్వం వనే రామమేకమేకోనుగచ్ఛసి.మమ హేతోః ప్రతిచ్ఛన్నః ప్రయుక్తోభరతేన వా৷৷3.45.24৷৷"},{"sloka":"తన్నసిధ్యతి సౌమిత్రే తవ వా భరతస్య వా.కథమిన్దీవరశ్యామం పద్మపత్రనిభేక్షణమ్৷৷3.45.25৷৷ఉపసంశ్రిత్య భర్తారం కామయేయం పృథగ్జనమ్."},{"sloka":"సమక్షం తవ సౌమిత్రే ప్రాణాంస్త్యక్షే న సంశయః.రామం వినా క్షణమపి న హి జీవామి భూతలే৷৷3.45.26৷৷"},{"sloka":"ఇత్యుక్తః పరుషం వాక్యం సీతయా రోమహర్షణమ్৷৷3.45.27৷৷అబ్రవీల్లక్ష్మణస్సీతాం ప్రాఞ్జలిర్విజితేన్ద్రియః."},{"sloka":"ఉత్తరం నోత్సహే వక్తుం దైవతం భవతీ మమ৷৷3.45.28৷৷వాక్యమప్రతిరూపం తు న చిత్రం స్త్రీషు మైథిలి.స్వభావస్త్వేష నారీణామేవం లోకేషు దృశ్యతే৷৷3.45.29৷৷"},{"sloka":"విముక్తధర్మాశ్చపలాస్తీక్ష్ణా భేదకరాః స్త్రియః.న సహే హీదృశం వాక్యం వైదేహి జనకాత్మజే৷৷3.45.30৷৷శ్రోత్రయోరుభయోర్మేద్య తప్తనారాచసన్నిభమ్."},{"sloka":"ఉపశృణ్వన్తు మే సర్వే సాక్షిభూతా వనేచరాః৷৷3.45.31৷৷న్యాయవాదీ యథాన్యాయముక్తోహం పరుషం త్వయా."},{"sloka":"ధిక్త్వామద్య ప్రణశ్య త్వం యన్మామేవం విశఙ్కసే.స్త్రీత్వలదుష్టం స్వభావేన గురువాక్యే వ్యవస్థితమ్৷৷3.45.32৷৷"},{"sloka":"గమిష్యే యత్ర కాకుత్స్థ స్వస్తి తేస్తు వరాననే৷৷3.45.33৷৷రక్షన్తు త్వాం విశాలాక్షి సమగ్రా వనదేవతాః."},{"sloka":"నిమిత్తాని చ ఘోరాణి యాని ప్రాదుర్భవన్తి మే৷৷3.45.34৷৷అపి త్వాం సహ రామేణ పశ్యేయం పునరాగతః.న వేత్యేతన్న జానామి వైదేహి జనకాత్మజే৷৷3.45.35৷৷"},{"sloka":"లక్ష్మణేనైవముక్తా సా రుదన్తీ జనకాత్మజా.ప్రత్యువాచ తతో వాక్యం తీవ్రం బాష్పపరిప్లుతా৷৷3.45.36৷৷"},{"sloka":"గోదావరీం ప్రవేక్ష్యామి వినా రామేణ లక్ష్మణ.అబన్ధిష్యేథవా త్యక్ష్యే విషమే దేహమాత్మనః৷৷3.45.37৷৷"},{"sloka":"పిబామ్యహం విషం తీక్ష్ణం ప్రవేక్ష్యామి హుతాశనమ్.న త్వహం రాఘవాదన్యం పదాపి పురుషం స్పృశే৷৷3.45.38৷৷"},{"sloka":"ఇతి లక్ష్మణమాక్రుశ్య సీతా దుఃఖసమన్వితా.పాణిభ్యాం రుదతీ దుఃఖాదుదరం ప్రజఘాన హ৷৷3.45.39৷৷"},{"sloka":"తామార్తరూపాం విమనా రుదన్తీం సౌమిత్రిరాలోక్య విశాలనేత్రామ్.ఆశ్వాసయామాస న చైవ భర్తు స్తం భ్రాతరంకిఞ్చిదువాచ సీతా৷৷3.45.40৷৷"},{"sloka":"తతస్తు సీతామభివాద్య లక్ష్మణః కృతాఞ్జలిః కిఞ్చిదభిప్రణమ్య చ.అన్వీక్షమాణో బహుశశ్చ మైథిలీమ్ జగామ రామస్య సమీపమాత్మవాన్৷৷3.45.41৷৷"}]