[{"sloka":"[Ravana asks Sita to seek his hand -- Sita's refusal.]రావణేన తు వైదేహీ తదా పృష్టా జిహీర్షతా.పరివ్రాజకరూపేణ శశంసాత్మానమాత్మనా৷৷3.47.1৷৷"},{"sloka":"బ్రాహ్మణశ్చాతిథిశ్చాయమనుక్తో హి శపేత మామ్.ఇతి ధ్యాత్వా ముహూర్తం తు సీతా వచనమబ్రవీత్৷৷3.47.2৷৷"},{"sloka":"దుహితా జనకస్యాహం మైథిలస్య మహాత్మనః.సీతా నామ్నాస్మి భద్రం తే రామభార్యా ద్విజోత్తమ৷৷3.47.3৷৷"},{"sloka":"ఉషిత్వా ద్వాదశ సమా ఇక్ష్వాకుణాం నివేశనే.భుఞ్జానా మానుషాన్భోగాన్సర్వకామసమృద్ధినీ৷৷3.47.4৷৷"},{"sloka":"తతస్త్రయోదశే వర్షే రాజామన్త్రయత ప్రభుః.అభిషేచయితుం రామం సమేతో రాజమన్త్రిభిః৷৷3.47.5৷৷"},{"sloka":"తస్మిన్సమ్భ్రియమాణే తు రాఘవస్యాభిషేచనే.కైకేయీ నామ భర్తారమార్యా సా యాచతే వరమ్৷৷3.47.6৷৷"},{"sloka":"ప్రతిగృహ్య తు కైకేయీ శ్వశురం సుకృతేన మే.మమ ప్రవ్రాజనం భర్తుర్భరతస్యాభిషేచనమ్৷৷3.47.7৷৷ద్వావయాచత భర్తారం సత్యసన్ధం నృపోత్తమమ్."},{"sloka":"నాద్య భోక్ష్యే న చ స్వప్స్యే న పాస్యేచ కథఞ్చన৷৷3.47.8৷৷ఏష మే జీవితస్యాన్తో రామో యద్యభిషిచ్యతే."},{"sloka":"ఇతి బ్రువాణాం కైకేయీం శ్వశురో మే స మానదః৷৷3.47.9৷৷అయాచతార్థైరన్వర్థైర్న చ యాఞ్చాం చకార సా."},{"sloka":"మమ భర్తామహాతేజా వయసా పఞ్చవింశకః৷৷3.47.10৷৷అష్టాదశ హి వర్షాణి మమ జన్మని గణ్యతే."},{"sloka":"రామేతి ప్రథితో లోకే గుణవాన్సత్యవాన్శుచిః৷৷3.47.11৷৷విశాలాక్షో మహాబాహుస్సర్వభూతహితే రతః."},{"sloka":"కామార్తస్తు మహాతేజాః పితా దశరథస్స్వయమ్৷৷3.47.12৷৷కైకేయ్యాః ప్రియకామార్థం తం రామం నాభ్యషేచయత్."},{"sloka":"అభిషేకాయ తు పితుస్సమీపం రామమాగతమ్৷৷3.47.13৷৷కైకేయీ మమ భర్తారమిత్యువాచ ధృతం వచః."},{"sloka":"తవ పిత్రా సమాజ్ఞప్తం మమేదం శృణు రాఘవ৷৷3.47.14৷৷భరతాయ ప్రదాతవ్యమిదం రాజ్యమకణ్టకమ్."},{"sloka":"త్వయా హి ఖలు వస్తవ్యం నవ వర్షాణి పఞ్చ చ৷৷3.47.15৷৷వనే ప్రవ్రజ కాకుత్స్థ పితరం మోచయానృతాన్."},{"sloka":"తథేత్యుక్త్వా చ తాం రామః కైకేయీమకుతోభయః৷৷3.47.16৷৷చకార తద్వచస్తస్యా మమ భర్తా దృఢవ్రతః."},{"sloka":"దద్యాన్న ప్రతిగృహ్ణీయాత్సత్యం బ్రూయాన్న చానృతమ్৷৷3.47.17৷৷ఏతద్బ్రాహ్మణ రామస్య ధ్రృవం వ్రతమనుత్తమమ్."},{"sloka":"తస్య భ్రాతా తు ద్వైమాత్రో లక్ష్మణో నామ వీర్యవాన్৷৷3.47.18৷৷రామస్య పురుషవ్యాఘ్రస్సహాయస్సమరేరిహా."},{"sloka":"స భ్రాతా లక్ష్మణో నామ ధర్మచారీ దృఢవ్రతః৷৷3.47.19৷৷అన్వగచ్ఛద్దనుష్పాణిః ప్రవ్రజన్తం మయా సహ."},{"sloka":"జటీ తాపసరూపేణ మయా సహ సహానుజః৷৷3.47.20৷৷ప్రవిష్టో దణ్డకారణ్యం ధర్మనిత్యో జితేన్ద్రియః."},{"sloka":"తే వయం ప్రచ్యుతా రాజ్యాత్కైకేయ్యాస్తు కృతే త్రయః৷৷3.47.21৷৷విచరామో ద్విజశ్రేష్ఠ వనం గమ్భీరమోజసా."},{"sloka":"సమాశ్వస ముహూర్తం తు శక్యం వస్తుమిహ త్వయా৷৷3.47.22৷৷ఆగమిష్యతి మే భర్తా వన్యమాదాయ పుష్కలమ్.రురూన్గోధా న్వరాహాంశ్చ హత్వాదాయామిషాన్బహూన్৷৷3.47.23৷৷"},{"sloka":"స త్వం నామ చ గోత్రఞ్చ కులం చాచక్ష్వ తత్త్వతః.ఏకశ్చ దణ్డకారణ్యే కిమర్థం చరసి ద్విజ৷৷3.47.24৷৷"},{"sloka":"ఏవం బృవన్త్యాం సీతాయాం రామపత్న్యాం మహాబలః.ప్రత్యువాచోత్తరం తీవ్రం రావణో రాక్షసాధిపః৷৷3.47.25৷৷"},{"sloka":"యేన విత్రాసితా లోకాస్సదేవాసురపన్నగాః.అహం తు రావణో నామ సీతే రక్షోగణేశ్వరః৷৷3.47.26৷৷"},{"sloka":"త్వాం తు కాఞ్చనవర్ణాభాం దృష్ట్వా కౌశేయవాసినీమ్.రతిం స్వకేషు దారేషు నాధిగచ్ఛామ్యనిన్దితే৷৷3.47.27৷৷"},{"sloka":"బహ్వీనాముత్తమస్త్రీణామాహృతానామితస్తతః.సర్వాసామేవ భద్రం తే మమాగ్రమహిషీ భవ৷৷3.47.28৷৷"},{"sloka":"లఙ్కానామ సముద్రస్య మమ మధ్యే మహాపురీ.సాగరేణ పరిక్షిస్తా నివిష్టా నగమూర్ధని৷৷3.47.29৷৷"},{"sloka":"తత్ర సీతే మయా సార్ధం వనేషు విహరిష్యసి.న చాస్యారణ్యవాసస్య స్పృహయిష్యసి భామిని৷৷3.47.30৷৷"},{"sloka":"పఞ్చ దాస్యస్సహస్రాణి సర్వాభరణభూషితాః.సీతే పరిచరిష్యన్తి భార్యా భవసి మే యది৷৷3.47.31৷৷"},{"sloka":"రావణేనైవముక్తా తు కుపితా జనకాత్మజా.ప్రత్యువాచానవద్యాఙ్గీ తమనాదృత్య రాక్షసమ్৷৷3.47.32৷৷"},{"sloka":"మహాగిరిమివాకమ్ప్యం మహేన్ద్రసదృశం పతిమ్.మహోదధిమివాక్షోభ్యమహం రామమనువ్రతా৷৷3.47.33৷৷"},{"sloka":"సర్వలక్షణసమ్పన్నం న్యగ్రోధపరిమణ్డలమ్.సత్యసన్ధం మహాభాగమహం రామమనువ్రతా৷৷3.47.34৷৷"},{"sloka":"మహాబాహుం మహోరస్కం సింహవిక్రాన్తగామినమ్.నృసింహం సింహసఙ్కాశమహం రామమనువ్రతా৷৷3.47.35৷৷"},{"sloka":"పూర్ణచన్ద్రాననం రామం రాజవత్సం జితేన్ద్రియమ్.పృథుకీర్తిం మహాత్మానమహం రామమనువ్రతా৷৷3.47.36৷৷"},{"sloka":"త్వం పునర్జమ్బుకస్సింహీం మామిచ్ఛసి సుదుర్లభామ్.నాహం శక్యా త్వయా స్ప్రష్టుమాదిత్యస్య ప్రభా యథా৷৷3.47.37৷৷"},{"sloka":"పాదపాన్కాఞ్చనాన్నూనం బహూన్పశ్యసి మన్దభాక్.రాఘపస్య ప్రియాం భార్యాం యస్త్వమిచ్ఛసి రావణ৷৷3.47.38৷৷"},{"sloka":"క్షుధితస్య హి సింహస్య మృగశత్రోస్తరస్వినః.ఆశీవిషస్య ముఖాద్దంష్ట్రామాదాతుమిచ్ఛసి৷৷3.47.39৷৷"},{"sloka":"మన్దరం పర్వతశ్రేష్ఠం పాణినా హర్తుమిచ్ఛసి.కాలకూటం విషం పీత్వా స్వస్తిమాన్గన్తుమిచ్ఛసి৷৷3.47.40৷৷"},{"sloka":"అక్షి సూచ్యా ప్రమృజసి జిహ్వయా లేక్షి చ క్షురమ్.రాఘవస్య ప్రియాం భార్యాం యోధిగన్తుం త్వమిచ్ఛసి৷৷3.47.41৷৷"},{"sloka":"అవసజ్య శిలాం కణ్ఠే సముద్రం తర్తుమిచ్ఛసి.సూర్యాచన్ద్రమసౌ చోభౌ పాణిభ్యాం హర్తుమిచ్ఛసి৷৷3.47.42৷৷యో రామస్య ప్రియాం భార్యాం ప్రధర్షయితుమిచ్ఛసి."},{"sloka":"అగ్నిం ప్రజ్వలితం దృష్ట్వా వస్త్రేణాహర్తుమిచ్ఛసి৷৷3.47.43৷৷కాల్యాణవృత్తాం రామస్య యో భార్యాంహర్తుమిచ్ఛసి."},{"sloka":"అయోముఖానాం శూలానామగ్రే చరితుమిచ్ఛసి৷৷3.47.44৷৷రామస్య సదృశీం భార్యాం యోధిగన్తుం త్వమిచ్ఛసి."},{"sloka":"యదన్తరం సింహశృగాలయోర్వనే యదన్తరం స్యన్దినికా సముద్రయోః.సురాగ్ర్య సౌవీరకయోర్యదన్తరం తదన్తరం వై తవ రాఘవస్య చ৷৷3.47.45৷৷"},{"sloka":"యదన్తరం కాఞ్చనసీసలోహయోర్యదన్తరం చన్దనవారిపఙ్కయోః.యదన్తరం హస్తిబిడాలయోర్వనే తదన్తరం దాశరథేస్తవైవ చ৷৷3.47.46৷৷"},{"sloka":"యదన్తరం వాయసవైనతేయయోర్యదన్తరం మద్గుమయూరయోరపి.యదన్తరం సారసగృధ్రయోర్వనే తదన్తరం దాశరథేస్తవైవ చ৷৷3.47.47৷৷"},{"sloka":"తస్మిన్సహస్రాక్షసమప్రభావే రామే స్థితే కార్ముకబాణపాణౌ.హృతాపి తేహం న జరాం గమిష్యే వజ్రం యథా మక్షికయావగీర్ణమ్৷৷3.47.48৷৷"},{"sloka":"ఇతీవ తద్వాక్యమదుష్టభావా సుదుష్టముక్త్వా రజనీచరం తమ్.గాత్రప్రకమ్పాద్వ్యథితా బభూవ వాతోద్ధతా సా కదలీవ తన్వీ৷৷3.47.49৷৷"},{"sloka":"తాం వేపమానాముపలక్ష్య సీతాం స రావణో మృత్యుసమప్రభావః.కులం బలం నామ చ కర్మ చాత్మనః సమాచచక్షే భయకారణార్థమ్৷৷3.47.50৷৷"}]