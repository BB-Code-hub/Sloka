[{"sloka":"[Ravana takes on his true form -- speaks of his glory -- Sita abuses Ravana in harsh words.]ఏవం బృవన్త్యాం సీతాయాం సంరబ్దః పరుషం వచః.లలాటే భృకుటీం కృత్వా రావణః ప్రత్యువాచ హ৷৷3.48.1৷৷"},{"sloka":"భ్రాతా వైశ్రవణస్యాహం సాపత్న్యో వరవర్ణిని.రావణో నామ భద్రం తే దశగ్రీవః ప్రతాపవాన్৷৷3.48.2৷৷"},{"sloka":"యస్య దేవాస్సగన్ధర్వాః పిశాచపతగోరగాః.విద్రవన్తి భయాద్భీతా మృత్యోరివ సదా ప్రజాః৷৷3.48.3৷৷"},{"sloka":"యేన వైశ్రవణో రాజా ద్వైమాత్రః కారణాన్తరే.ద్వన్ద్వమాసాదితః క్రోధాద్రణే విక్రమ్య నిర్జితః৷৷3.48.4৷৷"},{"sloka":"యద్భయార్తః పరిత్యజ్య స్వమధిష్ఠానమృద్ధిమత్.కైలాసం పర్వతశ్రేష్ఠమధ్యాస్తే నరవాహనః৷৷3.48.5৷৷"},{"sloka":"యస్య తత్పుష్పకం నామ విమానం కామగం శుభమ్.వీర్యాదేవార్జితం భద్రే యేన యామి విహాయసమ్৷৷3.48.6৷৷"},{"sloka":"మమ సఞ్జాతరోషస్య ముఖం దృష్ట్వైవ మైథిలి.విద్రవన్తి పరిత్రస్తాస్సురాశ్శక్రపురోగమాః৷৷3.48.7৷৷"},{"sloka":"యత్ర తిష్ఠామ్యహం తత్ర మారుతో వాతి శఙ్కితః.తీవ్రాంశుశ్శిశిరాంశుశ్చ భయాత్సమ్పద్యతే రవిః৷৷3.48.8৷৷"},{"sloka":"నిష్కమ్పపత్రాస్తరవో నద్యశ్చ స్తిమితోదకాః.భవన్తి యత్ర యత్రాహం తిష్ఠామి విచరామి చ৷৷3.48.9৷৷"},{"sloka":"మమ పారే సముద్రస్య లఙ్కా నామ పురీ శుభా.సమ్పూర్ణా రాక్షసైర్ఘోరైర్యథేన్ద్రస్యామరావతీ৷৷3.48.10৷৷"},{"sloka":"ప్రాకారేణ పరిక్షిప్తా పాణ్డురేణ విరాజతా.హేమకక్ష్యా పురీ రమ్యా వైఢూర్యమయతోరణా৷৷3.48.11৷৷"},{"sloka":"హస్త్యశ్వరథసమ్బాధా తూర్యనాదవినాదితా.సర్వకాలఫలైర్వృక్షైస్సఙ్కులోద్ద్యానశోభితా৷৷3.48.12৷৷"},{"sloka":"తత్ర త్వం వసతీ సీతే రాజపుత్రి మయా సహ.న స్మరిష్యసి నారీణాం మానుషీణాం మనస్విని৷৷3.48.13৷৷"},{"sloka":"భుఞ్జానా మానుషాన్భోగాన్దివ్యాంశ్చ వరవర్ణిని.న స్మరిష్యసి రామస్య మానుషస్య గతాయుషః৷৷3.48.14৷৷"},{"sloka":"స్థాపయిత్వా ప్రియం పుత్రం రాజ్ఞా దశరథేన యః.మన్దవీర్యస్సుతో జ్యేష్ఠస్తతః ప్రస్థాపితో వనమ్৷৷3.48.15৷৷"},{"sloka":"తేన కిం భ్రష్టరాజ్యేన రామేణ గతచేతసా.కరిష్యసి విశాలాక్షి తాపసేన తపస్వినా৷৷3.48.16৷৷"},{"sloka":"సర్వరాక్షసభర్తారం కామాత్స్వయమిహాగతమ్.న మన్మథశరావిష్టం ప్రత్యాఖ్యాతుం త్వమర్హసి৷৷3.48.17৷৷"},{"sloka":"ప్రత్యాఖ్యాయ హి మాం భీరు పరితాపం గమిష్యసి.చరణేనాభిహత్యేవ పురూరవసమూర్వశీ৷৷3.48.18৷৷"},{"sloka":"అఙ్గుల్యా న సమో రామో మమ యుద్ధే స మానుషః.తవ భాగ్యేన సమ్ప్రాప్తం భజస్వ వరవర్ణిని৷৷3.48.19৷৷"},{"sloka":"ఏవముక్తా తు వైదేహీ క్రుద్ధా సంరక్తలోచనా.అబ్రవీత్పరుషం వాక్యం రహితే రాక్షసాధిపమ్৷৷3.48.20৷৷"},{"sloka":"కథం వైశ్రవణం దేవం సర్వభూతనమస్కృతమ్.భ్రాతరం వ్యపదిశ్య త్వమశుభం కర్తుమిచ్ఛసి৷৷3.48.21৷৷"},{"sloka":"అవశ్యం వినశిష్యన్తి సర్వే రావణ రాక్షసాః.యేషాం త్వం కర్కశో రాజా దుర్బుద్ధిరజితేన్ద్రియః৷৷3.48.22৷৷"},{"sloka":"అపహృత్య శచీం భార్యాం శక్యమిన్ద్రస్య జీవితుమ్.న చ రామస్య భార్యాం మామపనీయాస్తి జీవితమ్৷৷3.48.23৷৷"},{"sloka":"జీవేచ్చిరం వజ్రధరస్య హస్తాచ్ఛచీం ప్రధృష్యాప్రతిరూపరూపామ్.న మాదృశీం రాక్షస దూశయిత్వా పీతామృతస్యాపి తవాస్తి మోక్షః৷৷3.48.24৷৷"}]