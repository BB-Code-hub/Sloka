[{"sloka":"[Ravana carries away Sita in his chariot-- she screams and wails aloud -- implores the animals, trees, mountains and rivers to tell Rama about her.] సీతాయా వచనం శ్రుత్వా దశగ్రీవః ప్రతాపవామ్.హస్తే హస్తం సమాహత్య చకార సుమహద్వపుః৷৷3.49.1৷৷"},{"sloka":"స మైథిలీం పునర్వాక్యం బభాషే చ తతో భృశమ్.నోన్మత్తయా శ్రుతౌ మన్యే మమ వీర్యపరాక్రమౌ৷৷3.49.2৷৷"},{"sloka":"ఉద్వహేయం భుజాభ్యాం తు మేదినీమమ్బరే స్థితః.ఆపిబేయం సముద్రం చ హన్యాం మృత్యుం రణే స్థితః৷৷3.49.3৷৷"},{"sloka":"అర్కం ఱున్ధ్యాం శరైస్తీక్ష్ణైర్విభిన్ద్యా హి మహీతలమ్.కామరూపిణమున్మత్తే పశ్య మాం కామదం పతిమ్৷৷3.49.4৷৷"},{"sloka":"ఏవముక్తవతస్తస్య సూర్యకల్పే శిఖిప్రభే.క్రుద్ధస్య హరిపర్యన్తే రక్తే నేత్రే బభూవతుః৷৷3.49.5৷৷"},{"sloka":"సద్యస్సౌమ్యం పరిత్యజ్య భిక్షురూపం స రావణః.స్వం రూపం కాలరూపాభం భేజే వైశ్రవణానుజః৷৷3.49.6৷৷"},{"sloka":"సంరక్తనయనశ్శ్రీమాంస్తప్తకాఞ్చనభూషణః.క్రోధేన మహతావిష్టో నీలజీమూతసన్నిభః৷৷3.49.7৷৷దశాస్యః కార్ముకీ బాణీ బభూవ క్షణదాచరః."},{"sloka":"స పరివ్రాజకచ్ఛద్మ మహాకాయో విహాయ తత్৷৷3.49.8৷৷ప్రతిపద్య స్వకం రూపం రావణో రాక్షసాధిపః.సంరక్తనయనః క్రోధాజ్జీమూతనిచయప్రభః৷৷3.49.9৷৷రక్తామ్బరధరస్తస్థౌ స్త్రీరత్నం ప్రేక్ష్య మైథిలీమ్."},{"sloka":"స తామసితకేశాన్తాం భాస్కరస్య ప్రభామివ৷৷3.49.10৷৷వసనాభరణోపేతాం మైథిలీం రావణోబ్రవీత్."},{"sloka":"త్రిషు లోకేషు విఖ్యాతం యది భర్తారమిచ్ఛసి৷৷3.49.11৷৷మామాశ్రయ వరారోహే తవాహం సదృశః పతిః."},{"sloka":"మాం భజస్వ చిరాయ త్వమహం శ్లాఘ్యః ప్రియస్తవ৷৷3.49.12৷৷నైవ చాహం క్వచిద్భద్రే కరిష్యే తవ విప్రియమ్.త్యజ్యతాం మానుషే భావో మయి భావః ప్రణీయతామ్৷৷3.49.13৷৷"},{"sloka":"రాజ్యాచ్చ్యుతమసిద్ధార్థం రామం పరిమితాయుషమ్.కైర్గుణైరనురక్తాసి మూఢే పణ్డితమానిని৷৷3.49.14৷৷యః స్త్రియా వచనాద్రాజ్యం విహాయ ససుహృజ్జనమ్.అస్మిన్వ్యాలానుచరితే వనే వసతి దుర్మతిః৷৷3.49.15৷৷"},{"sloka":"ఇత్యుక్త్వా మైథిలీం వాక్యం ప్రియార్హాం ప్రియవాదినీమ్.అభిగమ్య సుదుష్టాత్మా రాక్షసః కామమోహితః৷৷3.49.16৷৷జగ్రాహ రావణస్సీతాం బుధః ఖే రోహిణీమివ."},{"sloka":"వామేన సీతాం పద్మాక్షీం మూర్ధజేషు కరేణ సః৷৷3.49.17৷৷ఊర్వోస్తు దక్షిణేనైవ పరిజగ్రాహ పాణినా."},{"sloka":"తం దృష్ట్వా మృత్యుసఙ్కాశం తీక్ష్ణదంష్ట్రం మహాభుజమ్৷৷3.49.18৷৷ప్రాద్రవన్గిరిసఙ్కాశం భయార్తా వనదేవతాః."},{"sloka":"స చ మాయామయో దివ్యః ఖరయుక్తః ఖరస్వనః৷৷3.49.19৷৷ప్రత్యదృశ్యత హేమాఙ్గో రావణస్య మహారథః."},{"sloka":"తతస్తాం పరుషైర్వాక్యైర్భర్త్సయన్స మహాస్వనః৷৷3.49.20৷৷అఙ్కేనాదాయ వైదేహీం రథమారోపయత్తదా."},{"sloka":"సా గృహీతా విచుక్రోశ రావణేన యశస్స్వినీ৷৷3.49.21৷৷రామేతి సీతా దుఃఖార్తా రామం దూరగతంవనే."},{"sloka":"తామకామాం స కామార్తః పన్నగేన్ద్రవధూమివ৷৷3.49.22৷৷వివేష్టమానామాదాయ ఉత్పపాతాథ రావణః."},{"sloka":"తతస్సా రాక్షసేన్ద్రేణ హ్రియమాణా విహాయసా৷৷3.49.23৷৷భృశం చుక్రోశ మత్తేవ భ్రాన్తచిత్తా యథాతురా."},{"sloka":"హా లక్ష్మణ మహాబాహో గురుచిత్తప్రసాదక৷৷3.49.24৷৷హ్రియమాణాం న జానీషే రక్షసా మామమర్షిణా."},{"sloka":"జీవితం సుఖమర్థాంశ్చ ధర్మహేతోః పరిత్యజన్৷৷3.49.25৷৷హ్రియమాణామధర్మేణ మాం రాఘవ న పశ్యసి."},{"sloka":"నను నామావినీతానాం వినేతాసి పరన్తప৷৷3.49.26৷৷కథమేవంవిధం పాపం న త్వం శాసి హి రావణమ్."},{"sloka":"నను సద్యోవినీతస్య దృశ్యతే కర్మణఃఫలమ్৷৷3.49.27৷৷కాలోప్యఙ్గీభవత్యత్ర సస్యానామివ పక్తయే."},{"sloka":"త్వం కర్మ కృతవానేతత్కాలోపహతచేతనః৷৷3.49.28৷৷జీవితాన్తకరం ఘోరం రామాద్వ్యసనమాప్నుహి."},{"sloka":"హన్తేదానీం సకామాస్తు కైకేయీ సహ బాన్ధవైః৷৷3.49.29৷৷హ్రియే యద్ధర్మకామస్య ధర్మపత్నీ యశస్వినః."},{"sloka":"ఆమన్త్రయే జనస్థానే కర్ణికారాన్సుపుష్పితాన్৷৷3.49.30৷৷క్షిప్రం రామాయ శంసధ్వం సీతాం హరతి రావణః."},{"sloka":"మాల్యవన్తం శిఖరిణం వన్దే ప్రస్రవణం గిరిమ్৷৷3.49.31৷৷క్షిప్రం రామాయ శంస త్వం సీతాం హరతి రావణః."},{"sloka":"హంసకారణ్డవాకీర్ణాం వన్దే గోదావరీం నదీమ్৷৷3.49.32৷৷క్షిప్రం రామాయ శంస త్వం సీతాం హరతి రావణః."},{"sloka":"దైవతాని చ యాన్యస్మిన్వనే వివిధపాదపే৷৷3.49.33৷৷నమస్కరోమ్యహం తేభ్యోభర్తుశ్శంసత మాం హృతామ్."},{"sloka":"యాని కాని చిదప్యత్ర సత్త్వాని నివసన్త్యుత৷৷3.49.34৷৷సర్వాణి శరణం యామి మృగపక్షిగణానపి."},{"sloka":"హ్రియమాణాం ప్రియాం భర్తుః ప్రాణేభ్యోపి గరీయసీమ్৷৷3.49.35৷৷వివశాపహృతా సీతా రావణేనేతి శంసత."},{"sloka":"విదిత్వా మాం మహాబాహురముత్రాపి మహాబలః৷৷3.49.36৷৷ఆనేష్యతి పరాక్రమ్య వైవస్వతహృతామపి."},{"sloka":"సా తదా కరుణా వాచో విలపన్తీ సుదుఃఖితా৷৷3.49.37৷৷వనస్పతిగతం గృధ్రం దదర్శాయతలోచనా."},{"sloka":"సా తముద్వీక్ష్య సుశ్రోణీ రావణస్య వశం గతా.3.49.38৷৷సమాక్రన్దద్భయపరా దుఃఖోపహతయా గిరా."},{"sloka":"జటాయో పశ్య మామద్య హ్రియమాణామనాథవత్৷৷3.49.39৷৷అనేన రాక్షసేన్ద్రేణ కరుణం పాపకర్మణా."},{"sloka":"నైష వారయితుం శక్యస్తవ క్రూరో నిశాచరః৷৷3.49.40৷৷సత్త్వాఞ్జితకాశీ చ సాయుధశ్చైవ దుర్మతిః."},{"sloka":"రామాయ తు యథాతత్త్వం జటాయో హరణం మమ৷৷3.49.41৷৷లక్ష్మణాయ చ తత్సర్వమాఖ్యాతవ్యమశేషతః."}]