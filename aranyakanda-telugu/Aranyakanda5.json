[{"sloka":"[Rama, Sita and Lakshmana meet sage Sarabhanga --- Rama enquires about Devendra's visit --- Sarabhanga advises Rama to go to the hermitage of  Sutikshna --- with the desire to go to the world of the Brahman, Sarabhanga enters the fire.]హత్వా తు తం భీమబలం విరాధం రాక్షసం వనే.తతస్సీతాం పరిష్వజ్య సమాశ్వాస్య చ వీర్యవాన్৷৷3.5.1৷৷అబ్రవీల్లక్ష్మణం రామో భ్రాతరం దీప్తతేజసమ్."},{"sloka":"కష్టం వనమిదం దుర్గం న చ స్మ వనగోచరాః৷৷3.5.2৷৷అభిగచ్ఛామహే శీఘ్రం శరభఙ్గం తపోధనమ్."},{"sloka":"ఆశ్రమం శరభఙ్గస్య రాఘవోభిజగామ హ৷৷3.5.3৷৷తస్య దేవప్రభావస్య తపసా భావితాత్మనః.సమీపే శరభఙ్గస్య దదర్శ మహదద్భుతమ్৷৷3.5.4৷৷"},{"sloka":"విభ్రాజమానం వపుషా సూర్యవైశ్వానరోపమమ్.అవరుహ్యరథోత్సఙ్గాదాకాశే విబుధానుగమ৷৷3.5.5৷৷అసంస్పృశన్తం వసుధాం దదర్శ విబుధేశ్వరమ్.సుప్రభాభరణం దేవం విరజోమ్బరధారిణమ్৷৷3.5.6৷৷తద్విధైరేవ బహుభిః పూజ్యమానం మహాత్మభిః."},{"sloka":"హరిభిర్వాజిభిర్యుక్తమన్తరిక్షగతం రథమ్৷৷3.5.7৷৷దదర్శాదూరతస్తస్య తరుణాదిత్యసన్నిభమ్.పాణ్డురాభ్రఘనప్రఖ్యం చన్ద్రమణ్డలసన్నిభమ్৷৷3.5.8৷৷"},{"sloka":"అపశ్యద్విమలం ఛత్రం చిత్రమాల్యోపశోభితమ్.చామరవ్యజనే చాగ్ర్యే రుక్మదణ్డే మహాధనే৷৷3.5.9৷৷గృహీతే వరనారీభ్యాం ధూయమానే చ మూర్ధని."},{"sloka":"గన్ధర్వామరసిద్ధాశ్చ బహవః పరమర్షయః৷৷3.5.10৷৷అన్తరిక్షగతం దేవం వాగ్భిరగ్య్రాభిరీడిరే."},{"sloka":"సహ సమ్భాషమాణే తు శరభఙ్గేన వాసవే৷৷3.5.11৷৷దృష్ట్వా శతక్రతుం తత్ర రామో లక్ష్మణమబ్రవీత్."},{"sloka":"రామోథ రథముద్దిశ్య లక్ష్మణాయప్రదర్శయన్৷৷3.5.12৷৷అర్చిష్మన్తం శ్రియా జుష్టమద్భుతం పశ్య లక్ష్మణ.ప్రతపన్తమివాదిత్యమన్తరిక్షగతం రథమ్৷৷3.5.13৷৷"},{"sloka":"యే హయాః పురుహూతస్య పురా శక్రస్య నశ్శ్రుతాః.అన్తరిక్షగతా దివ్యాస్త ఇమే హరయో ధ్రువమ్৷৷3.5.14৷৷"},{"sloka":"ఇమే చ పురుషవ్యాఘ్రా యే తిష్ఠ్న్త్యభితో రథమ్.శతం శతం కుణ్డలినో యువానః ఖఙ్గపాణయః৷৷3.5.15৷৷విస్తీర్ణవిపులోరస్కాః పరిఘాయతబాహవః.శోణాంశువసనాస్సర్వే వ్యాధ్రా ఇవ దురాసదాః৷৷3.5.16৷৷ఉరోదేశేషు సర్వేషాం హారా జ్వలనసన్నిభాః.రూపం బిభ్రతి సౌమిత్రే! పఞ్చవింశతివార్షికమ్৷৷3.5.17৷৷"},{"sloka":"ఏతద్ది కిల దేవానాం వయో భవతి నిత్యదా.యథేమే పురుషవ్యాఘ్రా దృశ్యన్తే ప్రియదర్శనాః৷৷3.5.18৷৷"},{"sloka":"ఇహైవ సహ వైదేహ్యా ముహూర్తం తిష్ఠ లక్ష్మణ.యావజ్జానామ్యహం వ్యక్తం క ఏష ద్యుతిమాన్రథే৷৷3.5.19৷৷"},{"sloka":"తమేవముక్త్వా సౌమిత్రిమిహైవ స్థీయతామితి.అభిచక్రామ కాకుత్స్థ శ్శరభఙ్గాశ్రమం ప్రతి৷৷3.5.20৷৷"},{"sloka":"తతస్సమభిగచ్ఛన్తం ప్రేక్ష్య రామం శచీపతిః.శరభఙ్గమనుప్రాప్య వివిక్త ఇదమబ్రవీత్৷৷3.5.21৷৷"},{"sloka":"ఇహోపయాత్యసౌ రామో యావన్మాం నాభిభాషతే.నిష్ఠాం నయతు తావత్తు తతో మా ద్రష్టుమర్హతి৷৷3.5.22৷৷జితవన్తం కృతార్థం హి తదాహమచిరాదిమమ్.కర్మ హ్యనేన కర్తవ్యం మహదన్యైస్సుదుష్కరమ్৷৷3.5.23৷৷"},{"sloka":"ఇతి వజ్రీ తమామన్త్ర్య మానయిత్వా చ తాపసమ్.రథేన హయయుక్తేన యయౌ దివమరిన్దమః৷৷3.5.24৷৷"},{"sloka":"ప్రయాతే తు సహస్రాక్షే రాఘవస్సపరిచ్ఛదః.అగ్నిహోత్రముపాసీనం శరభఙ్గముపాగమత్৷৷3.5.25৷৷"},{"sloka":"తస్య పాదౌ చ సఙ్గృహ్య రామస్సీతా చ లక్ష్మణః.నిషేదుస్సమనుజ్ఞాతా లబ్ధవాసా నిమన్త్రితాః৷৷3.5.26৷৷"},{"sloka":"తతశ్శక్రోపయానం తు పర్యపృచ్ఛత్స రాఘవః.శరభఙ్గశ్చ తత్సర్యం రాఘవాయ న్యవేదయత్৷৷3.5.27৷৷"},{"sloka":"మామేష వరదో రామ బ్రహ్మలోకం నినీషతి.జితముగ్రేణ తపసా దుష్ప్రాపమకృతాత్మభిః৷৷3.5.28৷৷"},{"sloka":"అహం జ్ఞాత్వా నరవ్యాఘ్ర వర్తమానమదూరతః.బ్రహ్మలోకం న గచ్ఛామి త్వామదృష్ట్వా ప్రియాతిథిమ్৷৷3.5.29৷৷"},{"sloka":"త్వయాహం పురుషవ్యాఘ్ర! ధార్మికేణ మహాత్మనా.సమాగమ్య గమిష్యామి త్రిదివం దేవసేవితమ్৷৷3.5.30৷৷"},{"sloka":"అక్షయా నరశార్దూల! మయా లోకా జితాశ్శుభా.బ్రాహ్మ్యాశ్చ నాకపృష్ఠ్యాశ్చ ప్రతిగృహ్ణీష్వ మామకాన్৷৷3.5.31৷৷"},{"sloka":"ఏవముక్తో నరవ్యాఘ్రస్సర్వశాస్త్ర విశారదః.ఋషిణా శరభఙ్గేణ రాఘవో వాక్యమబ్రవీత్৷৷3.5.32৷৷"},{"sloka":"అహమేవాహరిష్యామి సర్వాంల్లోకాన్మహామునే.ఆవాసం త్వహమిచ్ఛామి ప్రదిష్టమిహ కాననే৷৷3.5.33৷৷"},{"sloka":"రాఘవేణైవముక్తస్తు శక్రతుల్యబలేన వై.శరభఙ్గో మహాప్రాజ్ఞః పునరేవాబ్రవీద్వచః৷৷3.5.34৷৷"},{"sloka":"ఇహ రామ మహాతేజాస్సుతీక్ష్ణో నామ ధార్మికః.వసత్యరణ్యే ధర్మాత్మా స తే శ్రేయో విధాస్యతి৷৷3.5.35৷৷"},{"sloka":"సుతీక్ష్ణమభిగచ్ఛ త్వం శుచౌ దేశే తపస్వినమ్.రమణీయే వనోద్దేశే స తే వాసం విధాస్యతి৷৷3.5.36৷৷"},{"sloka":"ఇమాం మన్దాకినీం రామ ప్రతిస్రోతామనువ్రజ.నదీం పుష్పోడుపవహాం తతస్తత్ర గమిష్యసి৷৷3.5.37৷৷"},{"sloka":"ఏష పన్థా నరవ్యాఘ్ర ముహూర్తం పశ్య తాత మామ్.యావజ్జహామి గాత్రాణి జీర్ణాం త్వచమివోరగః৷৷3.5.38৷৷"},{"sloka":"తతోగ్నిం స సమాధాయ హుత్వా చాజ్యేన మన్త్రవిత్.శరభఙ్గో మహాతేజాః ప్రవివేశ హుతాశనమ్৷৷3.5.39৷৷"},{"sloka":"తస్య రోమాణి కేశాంశ్చ తదా వహ్నిర్మహాత్మనః.జీర్ణాం త్వచం తథాస్థీని యచ్చ మాంసం సశోణితమ్৷৷3.5.40৷৷"},{"sloka":"స చ పావకసఙ్కాశః కుమారస్సమపద్యత.ఉత్థాయాగ్నిచయాత్తస్మాచ్ఛరభఙ్గో వ్యరోచత৷৷3.5.41৷৷"},{"sloka":"స లోకానాహితాగ్నీనామృషీణాం చ మహాత్మనామ్.దేవానాం చ వ్యతిక్రమ్య బ్రహ్మలోకం వ్యరోహత৷৷3.5.42৷৷"},{"sloka":"స పుణ్యకర్మా భువనే ద్విజర్షభః పితామహం సానుచరం దదర్శ హ.పితామహశ్చాపి సమీక్ష్య తం ద్విజం ననన్ద సుస్వాగతమిత్యువాచ హ৷৷3.5.43৷৷"}]