[{"sloka":"[Jatayu sees Ravana carrying Sita-- pleads with Ravana to return Sita-- Ravana pays no heed  Jatayu fights with Ravana.]తం శబ్దమవసుప్తస్తు జటాయురథ శుశ్రువే.నిరీక్ష్య రావణం క్షిప్రం వైదేహీం చ దదర్శ సః৷৷3.50.1৷৷"},{"sloka":"తతః పర్వతకూటాభస్తీక్ష్ణతుణ్డః ఖగోత్తమః.వనస్పతిగతశ్శ్రీమాన్వ్యాజహార శుభాం గిరమ్৷৷3.50.2৷৷"},{"sloka":"దశగ్రీవ స్థితో ధర్మే పురాణే సత్యసంశ్రయః.జటాయుర్నామ నామ్నాహం గృధ్రరాజో మహాబలః৷৷3.50.3৷৷"},{"sloka":"రాజా సర్వస్య లోకస్య మహేన్ద్రవరుణోపమః.లోకానాం చ హితే యుక్తో రామో దశరథాత్మజః৷৷3.50.4৷৷"},{"sloka":"తస్యైషా లోకనాథస్య ధర్మపత్నీ యశస్వినీ.సీతా నామ వరారోహా యాం త్వం హర్తుమిహేచ్ఛసి৷৷3.50.5৷৷"},{"sloka":"కథం రాజాస్థితో ధర్మే పరదారాన్పరామృశేత్.రక్షణీయా విశేషేణ రాజదారా మహాబల৷৷3.50.6৷৷"},{"sloka":"నివర్తయ మతిం నీచాం పరదారాభిమర్శనాత్.న తత్సమాచరేద్ధీరో యత్పరోస్య విగర్హయేత్৷৷3.50.7৷৷యథాత్మనస్తథాన్యేషాం దారా రక్ష్యా విపశ్చితా."},{"sloka":"ధర్మమర్థం వా కామం వా శిష్టాశ్శాస్త్రేష్వనాగతమ్৷৷3.50.8৷৷వ్యవస్యన్త్యను రాజానం ధర్మం పౌలస్త్యనన్దన."},{"sloka":"రాజా ధర్మస్య కామస్య ద్రవ్యాణాం చోత్తమో నిధిః৷৷3.50.9৷৷ధర్మశ్శుభం వా పాపం వా రాజమూలం ప్రవర్తతే."},{"sloka":"పాపస్వభావశ్చపలః కథం త్వం రక్షసాం వర৷৷3.50.10৷৷ఐశ్వర్యమభిసమ్ప్రాప్తో విమానమివ దుష్కృతిః."},{"sloka":"కామం స్వభావో యో యస్య న శక్యః పరిమార్జితుమ్৷৷3.50.11৷৷న హి దుష్టాత్మనామార్యమావసత్యాలయే చిరమ్."},{"sloka":"విషయే వా పురే వా తే యదా రామో మహాబలః৷৷3.50.12৷৷నాపరాధ్యతి ధర్మాత్మా కథం తస్యాపరాధ్యసి."},{"sloka":"యది శూర్పణఖాహేతోర్జనస్థానగతః ఖరః৷৷3.50.13৷৷అతివృత్తో హతః పూర్వం రామేణాక్లిష్టకర్మణా.అత్ర బ్రూహి యథాతత్త్వం కో రామస్య వ్యతిక్రమః৷৷3.50.14৷৷యస్య త్వం లోకనాథస్య భార్యాం హృత్వా గమిష్యసి."},{"sloka":"క్షిప్రం విసృజ వైదేహీం మా త్వా ఘోరేణ చక్షుషా৷৷3.50.15৷৷దహేద్దహనభూతేన వృత్రమిన్ద్రాశనిర్యథా."},{"sloka":"సర్పమాశీవిషం బద్ధ్వా వస్త్రాన్తే నావబుధ్యసే৷৷3.50.16৷৷గ్రీవాయాం ప్రతిసక్తం చ కాలపాశం న పశ్యసి."},{"sloka":"స భారస్సౌమ్య భర్తవ్యో యో నరం నావసాదయేత్৷৷3.50.17৷৷తదన్నమపి భోక్తవ్యం జీర్యతే యదనామయమ్."},{"sloka":"యత్కృత్వా న భవేద్ధర్మో న కీర్తిర్న యశో భువి৷৷3.50.18৷৷శరీరస్య భవేత్ఖేదః కస్తత్కర్మ సమాచరేత్."},{"sloka":"షష్టిర్వర్షసహస్రాణి మమ జాతస్య రావణ৷৷3.50.19৷৷పితృపైతామహం రాజ్యం యథావదనుతిష్ఠతః."},{"sloka":"వృద్ధోహం త్వం యువా ధన్వీ సశరః కవచీ రథీ৷৷3.50.20৷৷తథాప్యాదాయ వైదేహీం కుశలీ న గమిష్యసి."},{"sloka":"న శక్తస్త్వం బలాద్ధర్తుం వైదేహీం మమ పశ్యతః৷৷3.50.21৷৷హేతుభిర్న్యాయసంసిద్ధైద్ధృవాం వేదశ్రుతీమివ."},{"sloka":"యుద్ధ్యస్వ యది శూరోసి ముహూర్తం తిష్ఠ రావణ৷৷3.50.22৷৷శయిష్యసే హతో భూమౌ యథాపూర్వం ఖరస్తథా."},{"sloka":"అసకృత్సంయుగే యేన నిహతా దైత్యదానవాః৷৷3.50.23৷৷నచిరాచ్చీరవాసాస్త్వాం రామో యుధి వధిష్యతి."},{"sloka":"కిం ను శక్యం మయా కర్తుం గతౌదూరం నృపాత్మజౌ৷৷3.50.24৷৷క్షిప్రం త్వం నశ్యసే నీచ తయోర్భీతో న సంశయః."},{"sloka":"న హి మే జీవమానస్య నయిష్యసి శుభామిమామ్৷৷3.50.25৷৷సీతాం కమలపత్రాక్షీం రామస్య మహిషీం ప్రియామ్."},{"sloka":"అవశ్యం తు మయా కార్యం ప్రియం తస్య మహాత్మనః৷৷3.50.26৷৷జీవితేనాపి రామస్య తథా దశరథస్య చ."},{"sloka":"తిష్ఠ తిష్ఠ దశగ్రీవ ముహూర్తం పశ్య రావణ৷৷3.50.27৷৷యుద్ధాతిథ్యం ప్రదాస్యామి యథాప్రాణం నిశాచర.వృన్తాదివ ఫలం త్వాం తు పాతయేయం రథోత్తమాత్৷৷3.50.28৷৷"}]