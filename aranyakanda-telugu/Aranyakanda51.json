[{"sloka":"[Jatayu fights Ravana -- wounded Ravana clips Jatayu's wings and carries away Sita.]ఇత్యుక్తస్య యథాన్యాయం రావణస్య జటాయుషా.క్రుద్ధస్యాగ్నినిభాస్సర్వా రేజుర్వింశతిదృష్టయః৷৷3.51.1৷৷"},{"sloka":"సంరక్తనయనః కోపాత్తప్తకాఞ్చనకుణ్డలః.రాక్షసేన్ద్రోభిదుద్రావ పతగేన్ద్రమమర్షణః৷৷3.51.2৷৷"},{"sloka":"స సమ్ప్రహారస్తుముల స్తయోస్తస్మిన్మహావనే.బభూవ వాతోద్ధతయోర్మేఘయోర్గగనే యథా৷৷3.51.3৷৷"},{"sloka":"తద్బభూవాద్భుతం యుద్ధం గృధ్రరాక్షసయోస్తదా.సపక్షయోర్మాల్యవతోర్మహాపర్వతయోరివ৷৷3.51.4৷৷"},{"sloka":"తతో నాలీకనారాచైస్తీక్ష్ణాగ్రైశ్చ వికర్ణిభిః.అభ్యవర్షన్మహాఘోరైర్గృధ్రరాజం మహాబలః৷৷3.51.5৷৷"},{"sloka":"స తాని శరజాలాని గృధ్రః పత్త్రరథేశ్వరః.జటాయుః ప్రతిజగ్రాహ రావణాస్త్రాణి సంయుగే৷৷3.51.6৷৷"},{"sloka":"తస్య తీక్ష్ణనఖాభ్యాం తు చరణాభ్యాం మహాబలః.చకార బహుధా గాత్రే వ్రణాన్పతగసత్తమః৷৷3.51.7৷৷"},{"sloka":"అథ క్రోధాద్ధశగ్రీవో జగ్రాహ దశ మార్గణాన్.మృత్యుదణ్డనిభాన్ఘోరాన్ఛత్రుమర్దనకాఙ్క్షయా৷৷3.51.8৷৷"},{"sloka":"స తైర్బాణైర్మహావీర్యః పూర్ణముక్తైరజిహ్మగైః.బిభేద నిశితైస్తీక్ష్ణైర్గృధ్రం ఘోరైశ్శిలీముఖైః৷৷3.51.9৷৷"},{"sloka":"స రాక్షసరథే పశ్యన్జానకీం బాష్పలోచనామ్.అచిన్తయిత్వా తాన్బాణాన్రాక్షసం సమభిద్రవత్৷৷3.51.10৷৷"},{"sloka":"తతోస్య సశరం చాపం ముక్తామణివిభూషితమ్.చరణాభ్యాం మహాతేజా బభఞ్జ పతగేశ్వరః৷৷3.51.11৷৷"},{"sloka":"తతోన్యద్ధనురాదాయ రావణః క్రోధమూర్ఛితః.వవర్ష శరవర్షాణి శతశోథ సహస్రశః৷৷3.51.12৷৷"},{"sloka":"శరైరావారితస్తస్య సంయుగే పతగేశ్వరః.కులాయముపసమ్ప్రాప్తః పక్షీవ ప్రబభౌ తదా৷৷3.51.13৷৷"},{"sloka":"స తాని శరవర్షాణి పక్షాభ్యాం చ విధూయచ.చరణాభ్యాం మహాతేజా బభఞ్జాస్య మహద్ధనుః৷৷3.51.14৷৷"},{"sloka":"తచ్చాగ్నిసదృశం దీప్తం రావణస్య శరావరమ్.పక్షాభ్యాం స మహావీర్యో వ్యాధునోత్పతగేశ్వరః৷৷3.51.15৷৷"},{"sloka":"కాఞ్చనోరశ్ఛదాన్దివ్యాన్పిశాచవదనాన్ఖరాన్.తాంశ్చాస్య జవసమ్పన్నాఞ్జఘాన సమరే బలీ৷৷3.51.16৷৷"},{"sloka":"వరం త్రివేణుసమ్పన్నం కామగం పావకార్చిషమ్.మణిహేమవిచిత్రాఙ్గం బభఞ్జ చ మహారథమ్৷৷3.51.17৷৷"},{"sloka":"పూర్ణచన్ద్రప్రతీకాశం ఛత్రం చ వ్యజనైస్సహ.పాతయామాస వేగేన గ్రాహిభీ రాక్షసైస్సహ৷৷3.51.18৷৷"},{"sloka":"సారథేశ్చాస్య వేగేన తుణ్డేనైవ మహచ్ఛిరః.పునర్వ్యపాహరచ్ఛ్రీమాన్పక్షిరాజో మహాబలః৷৷3.51.19৷৷"},{"sloka":"స భగ్నధన్వా విరథో హతాశ్వో హతసారథిః.అఙ్కేనాదాయ వైదేహీం పపాత భువి రావణః৷৷3.51.20৷৷"},{"sloka":"దృష్ట్వా నిపతితం భూమౌ రావణం భగ్నవాహనమ్.సాధుసాధ్వితి భూతాని గృధ్రరాజమపూజయన్৷৷3.51.21৷৷"},{"sloka":"పరిశ్రాన్తం తు తం దృష్టవా జరయా పక్షియూథపమ్.ఉత్పపాత పునర్హృష్టో మైథిలీం గృహ్య రావణః৷৷3.51.22৷৷"},{"sloka":"తం ప్రహృష్టం నిధాయాఙ్కే గచ్ఛన్తం జనకాత్మజామ్.గృధ్రరాజస్సముత్పత్య సమభిద్రుత్య రావణమ్৷৷3.51.23৷৷సమావార్య మహాతేజా జటాయురిదమబ్రవీత్."},{"sloka":"వజ్రసంస్పర్శబాణస్య భార్యాం రామస్య రావణ৷৷3.51.24৷৷అల్పబుద్ధే హరస్యేనాం వధాయ ఖలు రక్షసామ్."},{"sloka":"సమిత్రబన్ధుస్సామాత్యస్సబలస్సపరిచ్ఛదః৷৷3.51.25৷৷విషపానం పిబస్యేతత్పిపాసిత ఇవోదకమ్."},{"sloka":"అనుబన్ధమజానన్తః కర్మణామవిచక్షణాః৷৷3.51.26৷৷శీఘ్రమేవ వినశ్యన్తి యథా త్వం వినశిష్యసి."},{"sloka":"బద్ధస్త్వం కాలపాశేన క్వ గతస్తస్య మోక్ష్యసే৷৷3.51.27৷৷వధాయ బడిశం గృహ్య సామిషం జలజో యథా."},{"sloka":"న హి జాతు దురాధర్షౌ కాకుత్స్థౌ తవ రావణ৷৷3.51.28৷৷ధర్షణం చాశ్రమస్యాస్య క్షమిష్యేతే తు రాఘవౌ."},{"sloka":"యథా త్వయా కృతం కర్మ భీరుణా లోకగర్హితమ్৷৷3.51.29৷৷తస్కరాచరితో మార్గో నైవ వీరనిషేవితః."},{"sloka":"యుధ్యస్వ యది శూరోసి ముహూర్తం తిష్ఠరావణ৷৷3.51.30৷৷శయిష్యసే హతో భూమౌ యథా భ్రాతా ఖరస్తథా."},{"sloka":"పరేతకాలే పురుషో యత్కర్మ ప్రతిపద్యతే৷৷3.51.31৷৷వినాశాయాత్మనోధర్మ్యం ప్రతిపన్నోసి కర్మ తత్."},{"sloka":"పాపానుబన్ధో వై యస్య కర్మణః కర్మకో ను తత్৷৷3.51.32৷৷కుర్వీత లోకాధిపతిస్స్వయంభూర్భగవానపి."},{"sloka":"ఏవముక్త్వా శుభం వాక్యం జటాయుస్తస్య రక్షసః৷৷3.51.33৷৷నిపపాత భృశం పృష్ఠే దశగ్రీవస్య వీర్యవాన్."},{"sloka":"తం గృహీత్వా నఖైస్తీక్ష్ణైర్విదదార సమన్తతః৷৷3.51.34৷৷అధిరూఢో గజారోహో యథా స్యాద్దుష్టవారణమ్."},{"sloka":"విదదార నఖైరస్య తుణ్డం పృష్ఠే సమర్పయన్৷৷3.51.35৷৷కేశాంశ్చోత్పాటయామాస నఖపక్షముఖాయుధః."},{"sloka":"స తథా గృధ్రరాజేన క్లిశ్యమానో ముహుర్ముహుః৷৷3.51.36৷৷అమర్షస్ఫురితోష్ఠస్సన్ప్రాకమ్పత చ రావణః."},{"sloka":"స పరిష్వజ్య చ వైదేహీం వామేనాఙ్కేన రావణః৷৷3.51.37৷৷తలేనాభిజఘానాశు జటాయుం క్రోధముర్ఛీతః."},{"sloka":"జటాయుస్తమభిక్రమ్య తుణ్డేనాస్య ఖగాధిపః৷৷3.51.38৷৷వామబాహూన్దశ తదా వ్యపాహరదరిన్దమః."},{"sloka":"సఞ్ఛిన్నబాహోస్సద్యైవ బాహవస్సహసాభవన్৷৷3.51.39৷৷విషజ్వాలావలీయుక్తా వల్మీకాదివ పన్నగాః."},{"sloka":"తతః క్రోధాద్దశగ్రీవస్సీతాముత్సృజ్య రావణః৷৷3.51.40৷৷ముష్టిభ్యాం చరణాభ్యాం చ గృధ్రరాజమపోథయత్."},{"sloka":"తతో ముహూర్తం సఙ్గ్రామో బభూవాతుల్యవీర్యయోః৷৷3.51.41৷৷రాక్షసానాం చ ముఖ్యస్య పక్షిణాం ప్రవరస్య చ."},{"sloka":"తస్య వ్యాయచ్ఛమానస్య రామస్యార్థే స రావణః৷৷3.51.42৷৷పక్షౌ పార్శ్వౌ చ పాదౌ చ ఖడ్గముద్ధృత్య సోచ్ఛినత్."},{"sloka":"స చ్ఛిన్నపక్షస్సహసా రక్షసా రౌద్రకర్మణా৷৷3.51.43৷৷నిపపాత హతో గృద్రో ధరణ్యామల్పజీవితః."},{"sloka":"తం దృష్ట్వా పతితం భూమౌ క్షతజార్ద్రం జటాయుషమ్৷৷3.51.44৷৷అభ్యధావత వైదేహీ స్వబన్ధుమివ దుఃఖితా."},{"sloka":"తం నీలజీమూతనికాశకల్పం సుపాణ్డురోరస్కముదారవీర్యమ్.దదర్శ లఙ్కాధిపతిః పృథివ్యాం జటాయుషం శాన్తమివాగ్నిదావమ్৷৷3.51.45৷৷"},{"sloka":"తతస్తు తం పత్రరథం మహీతలే నిపాతితం రావణవేగమర్దితమ్.పునః పరిశ్వజ్య శశిప్రభాననా రురోద సీతా జనకాత్మజాతదా৷৷3.51.46৷৷"}]