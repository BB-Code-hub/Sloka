[{"sloka":"[Ravana carries away  Sita-- Sita calls out for Rama and Lakshmana again and again.]సా తు తారాధిపముఖీ రావణేన సమీక్ష్య తమ్.గృధ్రరాజం వినిహతం విలలాప సుదుఃఖితా৷৷3.52.1৷৷"},{"sloka":"నిమిత్తం లక్షణజ్ఞానం శకునిస్వరదర్శనమ్.అవశ్యం సుఖదుఃఖేషు నరాణాం ప్రతిదృశ్యతే৷৷3.52.2৷৷"},{"sloka":"నూనం రామ న జానాసి మహద్వ్యసనమాత్మనః.ధావన్తి నూనం కాకుత్స్థం మదర్థం మృగపక్షిణః৷৷3.52.3৷৷"},{"sloka":"అయం హి పాపచారేణ మాం త్రాతుమభిసఙ్గతః.శేతే వినిహతో భూమౌ మమాభాగ్యాద్విహంగమః৷৷3.52.4৷৷"},{"sloka":"త్రాహి మామద్య కాకుత్స్థ లక్ష్మణేతి వరాఙ్గనా.సుసన్త్రస్తా సమాక్రన్దచ్ఛృణ్వతాం తు యథాన్తికే৷৷3.52.5৷৷"},{"sloka":"తాం క్లిష్టమాల్యాభరణాం విలపన్తీమనాథవత్.అభ్యధావత్ వైదేహీం రావణో రాక్షసాధిపః৷৷3.52.6৷৷"},{"sloka":"తాం లతామివ వేష్టన్తీమాలిఙ్గన్తీం మహాద్రుమాన్.ముఞ్చ ముఞ్చేతి బహుశః ప్రవదన్రాక్షసాధిపః৷৷3.52.7৷৷క్రోశన్తీం రామ రామేతి రామేణ రహితాం వనే.జీవితాన్తాయ కేశేషు జగ్రాహాన్తకసన్నిభః৷৷3.52.8৷৷"},{"sloka":"ప్రధర్షితాయాం సీతాయాం బభూవ సచరాచరమ్.జగత్సర్వమమర్యాదం తమసాన్ధేన సంవృతమ్৷৷3.52.9৷৷న వాతి మారుతస్తత్ర నిష్ప్రభోభూద్దివాకరః."},{"sloka":"దృష్ట్వా సీతాం పరామృష్టాం దీనాం దివ్యేన చక్షుషా৷৷3.52.10৷৷కృతం కార్యమితి శ్రీమాన్వ్యాజహార పితామహః."},{"sloka":"ప్రహృష్టా వ్యథితాశ్చాసన్సర్వే తే పరమర్షయః৷৷3.52.11৷৷దృష్ట్వా సీతాం పరామృష్టాం దణ్డకారణ్యవాసినః.రావణస్య వినాశం చ ప్రాప్తం బుద్ధ్వా యదృచ్ఛయా৷৷3.52.12৷৷"},{"sloka":"స తు తాం రామ రామేతి రుదన్తీం లక్ష్మణేతి చ.జగామాదాయ చాకాశం రావణో రాక్షసాధిపః৷৷3.52.13৷৷"},{"sloka":"తప్తాభరణజుష్టాఙ్గీ పీతకౌశేయవాసినీ.రరాజరాజపుత్రీ తువిద్యుత్సౌదామినీ యథా৷৷3.52.14৷৷"},{"sloka":"ఉద్ధూతేన చ వస్త్రేణ తస్యాః పీతేన రావణః.అధికం పరిబభ్రాజ గిరిర్దీప్త ఇవాగ్నినా৷৷3.52.15৷৷"},{"sloka":"తస్యాః పరమకల్యాణ్యాస్తామ్రాణి సురభీణి చ.పద్మపత్రాణి వైదేహ్యా అభ్యకీర్యన్త రావణమ్৷৷3.52.16৷৷"},{"sloka":"తస్యాః కౌశేయముద్ధూతమాకాశే కనకప్రభమ్.బభౌ చాదిత్యరాగేణ తామ్రమభ్రమివాతపే৷৷3.52.17৷৷"},{"sloka":"తస్యాస్తత్సునసం వక్త్రమాకాశే రావణాఙ్కగమ్.న రరాజ వినా రామం వినాలమివ పఙ్కజమ్৷৷3.52.18৷৷"},{"sloka":"బభూవ జలదం నీలం భిత్త్వా చన్ద్ర ఇవోదితః.సులలాటం సుకేశాన్తం పద్మగర్భాభమవ్రణమ్৷৷3.52.19৷৷శుక్లైస్సువిమలైర్దన్తై ప్రభావద్భిరలఙ్కృతమ్.తస్యాస్తద్విమలం వక్త్రమాకాశే రావణాఙ్కగమ్৷৷3.52.20৷৷రుదితం వ్యపమృష్టాస్రం చన్ద్రవత్ప్రియదర్శనమ్.సునాసం చారుతామ్రోష్ఠమాకాశే హాటకప్రభమ్৷৷3.52.21৷৷"},{"sloka":"రాక్షసేన సమాధూతం తస్యాస్తద్వదనం శుభమ్.శుశుభే న వినా రామందివా చన్ద్ర ఇవోదితః৷৷3.52.22৷৷"},{"sloka":"సా హేమవర్ణా నీలాఙ్గం మైథిలీ రాక్షసాధిపమ్.శుశుభే కాఞ్చనీ కాఞ్చీ నీలం మణిమివాశ్రితా৷৷3.52.23৷৷"},{"sloka":"సా పద్మగౌరీ హేమాభా రావణం జనకాత్మజా.విద్యుద్ఘనమివావిశ్య శుశుభే తప్తభూషణా৷৷3.52.24৷৷"},{"sloka":"తస్యా భూషణఘోషేణ వైదేహ్యా రాక్షసాధిపః.బభౌ సచపలో నీలస్సఘోష ఇవ తోయదః৷৷3.52.25৷৷"},{"sloka":"ఉత్తమాఙ్గాచ్చ్యుతా తస్యాః పుష్పవృష్టిస్సమన్తతః.సీతాయా హ్రిమమాణాయాః పపాత ధరణీతలే৷৷3.52.26৷৷"},{"sloka":"సా తు రావణవేగేన పుష్పవృష్టిః సమన్తతః.సమాధూతా దశగ్రీవం పునరేవాభ్యవర్తత৷৷3.52.27৷৷"},{"sloka":"అభ్యవర్తత పుష్పాణాం ధారా వైశ్రవణానుజమ్.నక్షత్రమాలా విమలా మేరుం నగమివోన్నతమ్৷৷3.52.28৷৷"},{"sloka":"చరణాన్నూపురం భ్రష్టం వైదేహ్యా రత్నభూషితమ్.విద్యున్మణ్డలసఙ్కాశం పపాత మధురస్వనమ్৷৷3.52.29৷৷"},{"sloka":"తరుప్రవాలరక్తా సా నీలాఙ్గం రాక్షసేశ్వరమ్.ప్రాశోభయత వైదేహీ గజం కక్ష్యేవ కాఞ్చనీ৷৷3.52.30৷৷"},{"sloka":"తాం మహోల్కామివాకాశే దీప్యమానాం స్వతేజసా.జహారాకాశమావిస్య సీతాం వైశ్రవణానుజః৷৷3.52.31৷৷"},{"sloka":"తస్యాస్తాన్యగ్నివర్ణాని భూషణాని మహీతలే.సఘోషాణ్యవకీర్యన్త క్షీణాస్తారా ఇవామ్బరాత్৷৷3.52.32৷৷"},{"sloka":"తస్యాస్స్తనాన్తరాద్భ్రష్టో హారస్తారాధిపద్యుతిః.వైదేహ్యా నిపతన్భాతి గఙ్గేవ గగనాచ్చ్యుతా৷৷3.52.33৷৷"},{"sloka":"ఉత్పాతవాతాభిహతా నానాద్విజగణాయుతాః.మాభైరితి విధూతాగ్రా వ్యాజహ్రురివ పాదపాః৷৷3.52.34৷৷"},{"sloka":"నలిన్యో ధ్వస్తకమలాస్త్రస్తమీనజలేచరాః.సఖీమివ గతోచ్ఛ్వాసామన్వశోచన్త మైథిలీమ్৷৷3.52.35৷৷"},{"sloka":"సమన్తాదభిసమ్పత్య సింహవ్యాఘ్రమృగద్విజాః.అన్వధావంస్తదా రోషాత్సీతాం ఛాయానుగామినః৷৷3.52.36৷৷"},{"sloka":"జలప్రపాతాస్రముఖాశ్శృఙ్గైరుచ్ఛ్రితబాహుభిః.సీతాయాం హ్రియమాణాయాం విక్రోశన్తీవ పర్వతాః৷৷3.52.37৷৷"},{"sloka":"హ్రియమాణాం తు వైదేహీం దృష్ట్వా దీనో దివాకరః.ప్రతిధ్వస్తప్రభశ్శ్రీమానాసీత్పాణ్డరమణ్డలః৷৷3.52.38৷৷"},{"sloka":"నాస్తి ధర్మః కుతస్సత్యం నార్జవం నానృశంసతా.యత్ర రామస్య వైదేహీం భార్యాం హరతి రావణః৷৷3.52.39৷৷ఇతి సర్వాణి భూతాని గణశః పర్యదేవయన్."},{"sloka":"విత్రస్తకా దీనముఖా రురుదుర్మృగపోతకాః৷৷3.52.40৷৷ఉద్వీక్ష్యోద్వీక్ష్య నయనైరస్రపాతావిలేక్షణాః."},{"sloka":"సుప్రవేపితగాత్రాశ్చ బభూవుర్వనదేవతాః৷৷3.52.41৷৷విక్రోశన్తీం దృఢం సీతాం దృష్ట్వా దుఃఖం తథా గతామ్."},{"sloka":"తాం తు లక్ష్మణ రామేతి క్రోశన్తీం మధురస్వరమ్৷৷3.52.42৷৷అవేక్షమాణాం బహుశో వైదేహీం ధరణీతలమ్.స తామాకులకేశాన్తాం విప్రమృష్టవిశేషకామ్৷৷3.52.43৷৷జహారాత్మ వినాశాయ దశగ్రీవో మనస్స్వినీమ్."},{"sloka":"తతస్తు సా చారుదతీ శుచిస్మితా వినాకృతా బన్ధుజనేన మైథిలీ.అపశ్యతీ రాఘవలక్ష్మణావుభౌ వివర్ణవక్త్రాభయభారపీడితా৷৷3.52.44৷৷"}]