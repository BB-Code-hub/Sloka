[{"sloka":"[Sita reproaches Ravana--pleads, threatens Ravana with dire consequences.]ఖముత్పతన్తం తం దృష్ట్వా మైథిలీ జనకాత్మజా.దుఃఖితా పరమోద్విగ్నా భయే మహతి వర్తినీ৷৷3.53.1৷৷"},{"sloka":"రోషరోదనతామ్రాక్షీ భీమాక్షం రాక్షసాధిపమ్.రుదన్తీ కరుణం సీతా హ్రియమాణేదమబ్రవీత్৷৷3.53.2৷৷"},{"sloka":"న వ్యపత్రపసే నీచ కర్మణానేన రావణ.జ్ఞాత్వా విరహితాం యన్మాం చోరయిత్వా పలాయసే৷৷3.53.3৷৷"},{"sloka":"త్వయైవ నూనం దుష్టాత్మన్ భీరుణా హర్తుమిచ్ఛతా.మమాపవాహితో భర్తా మృగరూపేణ మాయయా৷৷3.53.4৷৷"},{"sloka":"యో హి మాముద్యతస్త్రాతుం సోప్యయం వినిపాతితః.గృధ్రరాజః పురాణోసౌ శ్వశురస్య సఖా మమ৷৷3.53.5৷৷"},{"sloka":"పరమం ఖలు తే వీర్యం దృశ్యతే రాక్షసాధమ.విశ్రావ్య నామధేయం హి యుద్ధే నాస్మి జితా త్వయా৷৷3.53.6৷৷"},{"sloka":"ఈదృశం గర్హితం కర్మ కథం కృత్వా న లజ్జసే.స్త్రియాశ్చ హరణం నీచ రహితే చ పరస్య చ৷৷3.53.7৷৷"},{"sloka":"కథయిష్యన్తి లోకేషు పురుషాః కర్మ కుత్సితమ్.సునృశంసమధర్మిష్ఠం తవ శౌణ్డీర్యమానినః৷৷3.53.8৷৷"},{"sloka":"ధిక్తే శౌర్యం చ సత్త్వం చ యత్త్వం కథితవాంస్తదా.కులాక్రోశకరం లోకే ధిక్తే చారిత్రమీదృశమ్৷৷3.53.9৷৷"},{"sloka":"కిం కర్తుం శక్యమేవం హి యజ్జవేనైవ ధావసి.ముహూర్తమపి తిష్ఠస్వ న జీవన్ప్రతియాస్యసి৷৷3.53.10৷৷"},{"sloka":"న హి చక్షుష్పథం ప్రాప్య తయోః పార్థివపుత్రయోః.ససైన్యోపి సమర్థస్త్వం ముహూర్తమపి జీవితుమ్৷৷3.53.11৷৷"},{"sloka":"న త్వం తయోశ్శరస్పర్శం సోఢుం శక్తః కథఞ్చన.వనే ప్రజ్వలితస్యేవ స్పర్శమగ్నేర్విహంగమః৷৷3.53.12৷৷"},{"sloka":"సాధు కుర్వాత్మనః పథ్యం సాధు మాం ముఞ్చ రావణ.మత్ప్రధర్షణరుష్టో హి భ్రాత్రా సహ పతిర్మమ৷৷3.53.13৷৷విధాస్యతి వినాశాయ త్వం మాం యది న ముఞ్చసి."},{"sloka":"యేన త్వం వ్యవసాయేన బలాన్మాం హర్తుమిచ్ఛసి৷৷3.53.14৷৷వ్యవసాయస్స తే నీచ భవిష్యతి నిరర్థకః."},{"sloka":"న హ్యహం తమపశ్యన్తీ భర్తారం విబుధోపమమ్৷৷3.53.15৷৷ఉత్సహే శత్రువశగా ప్రాణాన్ధారయితుం చిరమ్."},{"sloka":"న నూనం చాత్మనః పథ్యం శ్రేయో వా సమవేక్షసే৷৷3.53.16৷৷మృత్యుకాలే యథా మర్త్యో విపరీతాని సేవతే."},{"sloka":"ముమూర్షూణాం హి సర్వేషాం యత్పథ్యం తన్న రోచతే৷৷3.53.17৷৷పశ్యామ్యద్య హి కణ్ఠేత్వాం కాలపాశావపాశితమ్."},{"sloka":"యథా చాస్మిన్భయస్థానే న బిభేషి దశానన৷৷3.53.18৷৷వ్యక్తం హిరణ్మయాన్ హి త్వం సమ్పశ్యసి మహీరుహాన్."},{"sloka":"నదీం వైతరణీం ఘోరాం రుధిరౌఘనివాహినీమ్৷৷3.53.19৷৷అసిపత్రవనం చైవ భీమం పశ్యసి రావణ."},{"sloka":"తప్తకాఞ్చనపుష్పాం చ వైడూర్యప్రవరచ్ఛదామ్৷৷3.53.20৷৷ద్రక్ష్యసే శాల్మలీం తీక్ష్ణామాయసైః కణ్టకైశ్చితామ్."},{"sloka":"న హి త్వమీదృశం కృత్వా తస్యాలీకం మహాత్మనః৷৷3.53.21৷৷ధరితుం శక్ష్యసి చిరం విషం పీత్వేవ నిర్ఘృణః."},{"sloka":"బద్ధస్త్వం కాలపాశేన దుర్నివారేణ రావణ৷৷3.53.22৷৷క్వగతో లప్స్యసే శర్మ భర్తుర్మమ మహాత్మనః."},{"sloka":"నిమేషాన్తరమాత్రేణ వినా భ్రాత్రా మహావనే৷৷3.53.23৷৷రాక్షసా నిహతా యేన సహస్రాణి చతుర్దశ.స కథం రాఘవో వీరస్సర్వాస్త్రకుశలో బలీ৷৷3.53.24৷৷న త్వాం హన్యాచ్ఛరైస్తీక్ష్ణైరిష్టభార్యాపహారిణమ్."},{"sloka":"తచ్చాన్యచ్చ పరుషం వైదేహీ రావణాఙ్కగా৷৷3.53.25৷৷భయశోకసమావిష్టా కరుణం విలలాప హ."},{"sloka":"తథా భృశార్తాం బహుచైవ భాషిణీం విలాపపూర్వం కరుణం చ భామినీమ్.జహార పాపః కరుణం విచేష్టతీం నృపాత్మజామాగతగాత్రవేపథుమ్৷৷3.53.26৷৷"}]