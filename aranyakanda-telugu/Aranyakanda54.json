[{"sloka":"[Sita puls a few ornaments in bundles and throws them down in the midst of vanaras-- she hopes somebody will communicate this to Rama.]హ్రియమాణా తు వైదేహీ కఞ్చిన్నాథమపశ్యతీ.దదర్శ గిరిశృఙ్గస్థాన్పఞ్చ వానరపుఙ్గవాన్৷৷3.54.1৷৷"},{"sloka":"తేషాం మధ్యే విశాలాక్షీ కౌశేయం కనకప్రభమ్.ఉత్తరీయం వరారోహా శుభాన్యాభరణాని చ৷৷3.54.2৷৷ముమోచ యది రామాయ శంసేయురితి మైథిలీ."},{"sloka":"వస్త్రముత్సృజ్య తన్మధ్యే నిక్షిప్తం సహభూషణమ్৷৷3.54.3৷৷సమ్భ్రమాత్తు దశగ్రీవస్తత్కర్మ న స బుద్ధవాన్."},{"sloka":"పిఙ్గాక్షాస్తాం విశాలాక్షీం నేత్రైరనిమిషైరివ৷৷3.54.4৷৷విక్రోశన్తీం తథా సీతాం దదృశుర్వానరర్షభాః."},{"sloka":"స చ పమ్పామతిక్రమ్య లఙ్కామభిముఖః పురీమ్৷৷3.54.5৷৷జగామ రుదతీం గృహ్య వైదేహీం రాక్షసేశ్వరః."},{"sloka":"తాం జహార సుసంహృష్టో రావణో మృత్యుమాత్మనః৷৷3.54.6৷৷ఉత్సఙ్గేనేవ భుజగీం తీక్ష్ణదంష్ట్రాం మహావిషామ్."},{"sloka":"వనాని సరితశ్శైలాంత్సరాంసి చ విహాయసా৷৷3.54.7৷৷స క్షిప్రం సమతీయాయ శరశ్చాపాదివ చ్యుతః."},{"sloka":"తిమినక్రనికేతం తు వరుణాలయమక్షయమ్৷৷3.54.8৷৷సరితాం శరణం గత్వా సమతీయాయ సాగరమ్."},{"sloka":"సమ్భ్రమాత్పరివృత్తోర్మీ రుద్ధమీనమహోరగః৷৷3.54.9৷৷వైదేహ్యాం హ్రియమాణాయాం బభూవ వరుణాలయః."},{"sloka":"అన్తరిక్షగతా వాచస్ససృజుశ్చారణాస్తదా৷৷3.54.10৷৷ఏతదన్తో దశగ్రీవ ఇతి సిద్ధాస్తదాబ్రువన్."},{"sloka":"స తు సీతాం వివేష్టన్తీమఙ్కేనాదాయ రావణః৷৷3.54.11৷৷ప్రవివేశ పురీం లఙ్కాం రూపిణీం మృత్యుమాత్మనః."},{"sloka":"సోభిగమ్య పురీం లఙ్కాం సువిభక్తమహాపథామ్৷৷3.54.12৷৷సంరూఢకక్ష్యాబహులం స్వమన్తఃపురమావిశత్."},{"sloka":"తత్ర తామసితాపాఙ్గాం శోకమోహపరాయణామ్৷৷3.54.13৷৷నిదధే రావణస్సీతాం మయో మాయామివస్త్రియమ్."},{"sloka":"అబ్రవీచ్చ దశగ్రీవః పిశాచీర్ఘోరదర్శనాః৷৷3.54.14৷৷యథా నేమాం పుమాన్ స్త్రీ వా సీతాం పశ్యత్యసమ్మతః."},{"sloka":"ముక్తామణిసువర్ణాని వస్త్రాణ్యాభరణాని చ৷৷3.54.15৷৷యద్యదిచ్ఛేత్తదేవాస్యా దేయం మచ్ఛన్దతో యథా."},{"sloka":"యా చ వక్ష్యతి వైదేహీం వచనం  కిఞ్చిదప్రియమ్৷৷3.54.16৷৷అజ్ఞానాద్యది వా జ్ఞానాన్న తస్యా జీవితం ప్రియమ్."},{"sloka":"తథోక్త్వా రాక్షసీస్తాస్తు రాక్షసేన్ద్రః ప్రతాపవాన్৷৷3.54.17৷৷నిష్క్రమ్యాన్తః పురాత్తస్మాత్కింకృత్యమితి చిన్తయన్.దదర్శాష్టౌ మహావీర్యాన్రాక్షసాన్పిశితాశనాన్৷৷3.54.18৷৷"},{"sloka":"స తాన్దృష్ట్వా మహావీర్యో వరదానేన మోహితః.ఉవాచైతానిదం వాక్యం ప్రశస్య బలవీర్యతః৷৷3.54.19৷৷"},{"sloka":"నానాప్రహరణాః క్షిప్రమితో గచ్ఛత సత్వరాః.జనస్థానం హతస్థానం భూతపూర్వం ఖరాలయమ్৷৷3.54.20৷৷"},{"sloka":"తత్రోష్యతాం జనస్థానే శూన్యే నిహతరాక్షసే.పౌరుషం బలమాశ్రిత్య త్రాసముత్సృజ్య దూరతః৷৷3.54.21৷৷"},{"sloka":"బలం హి సుమహద్యన్మే జనస్థానే నివేశితమ్.సదూషణఖరం యుద్ధే హతం రామేణ సాయకైః৷৷3.54.22৷৷"},{"sloka":"తత క్రోధో మమామర్షాద్ధైర్యస్యోపరి వర్తతే.వైరం చ సుమహజ్జాతం రామం ప్రతి సుదారుణమ్৷৷3.54.23৷৷"},{"sloka":"నిర్యాతయితుమిచ్ఛామి తచ్చ వైరమహం రిపోః.న హి లప్స్యామ్యహం నిద్రామహత్వా సంయుగే రిపుమ్৷৷3.54.24৷৷"},{"sloka":"తం త్విదానీమహం హత్వా ఖరదూషణఘాతినమ్.రామం శర్మోపలప్స్యామి ధనం లబ్ధ్వేవ నిర్ధనః৷৷3.54.25৷৷"},{"sloka":"జనస్థానే వసద్భిస్తు భవద్భీరామమాశ్రితా.ప్రవృత్తిరుపనేతవ్యా కిఞ్కరోతీతి తత్త్వతః৷৷3.54.26৷৷"},{"sloka":"అప్రమాదాచ్చ గన్తవ్యం సర్వైరపి నిశాచరైః.కర్తవ్యశ్చ సదా యత్నో రాఘవస్య వధం ప్రతి৷৷3.54.27৷৷"},{"sloka":"యుష్మాకం చ బలజ్ఞోహం బహుశో రణమూర్ధని.అతశ్చాస్మిన్ జనస్థానే మయా యూయం నియోజితాః৷৷3.54.28৷৷"},{"sloka":"తతః ప్రియం వాక్యముపేత్య రాక్షసా మహార్థమష్టావభివాద్య రావణమ్.విహాయ లఙ్కాం సహితాః ప్రతస్థిరే యతో జనస్థానమలక్ష్యదర్శనాః৷৷3.54.29৷৷"},{"sloka":"తతస్తు సీతాముపలభ్య రావణః సుసమ్ప్రహృష్టః పరిగృహ్య మైథిలీమ్.ప్రసజ్య రామేణ చ వైరముత్తమం బభూవ మోహాన్ముదితస్సరాక్షసః৷৷3.54.30৷৷"}]