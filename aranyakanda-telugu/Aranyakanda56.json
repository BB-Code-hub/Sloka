[{"sloka":"[Sita ridicules Ravana-- not willing to reply directly speaks to a blade of grass about Rama's might and Ravana's destruction-- Ravana sends Sita to Asoka garden.]సా తథోక్తా తు వైదేహీ నిర్భయా శోకకర్శితా.తృణమన్తరతః కృత్వా రావణం ప్రత్యభాషత৷৷3.56.1৷৷"},{"sloka":"రాజా దశరథో నామ ధర్మసేతురివాచలః.సత్యసన్ధః పరిజ్ఞాతో యస్య పుత్రస్సరాఘవః৷৷3.56.2৷৷"},{"sloka":"రామో నామ స ధర్మాత్మా త్రిషు లోకేషు విశ్రుతః.దీర్ఘబాహుర్విశాలాక్షో దైవతం హి పతిర్మమ৷৷3.56.3৷৷"},{"sloka":"ఇక్ష్వాకూణాం కులే జాతస్సింహస్కన్ధో మహాద్యుతిః.లక్ష్మణేన సహ భ్రాత్రా యస్తే ప్రాణాన్హరిష్యతి৷৷3.56.4৷৷"},{"sloka":"ప్రత్యక్షం యద్యహం తస్య త్వయా స్యాం ధర్షితా బలాత్.శయితా త్వం హతస్సంఖ్యే జనస్థానే యథా ఖరః৷৷3.56.5৷৷"},{"sloka":"య ఏతే రాక్షసాః ప్రోక్తా ఘోరరూపా మహాబలాః.రాఘవే నిర్విషాస్సర్వే సుపర్ణే పన్నగా యథా৷৷3.56.6৷৷"},{"sloka":"తస్య జ్యావిప్రముక్తాస్తే శరాః కాఞ్చనభూషణాః.శరీరం విధమిష్యన్తి గఙ్గాకూలమివోర్మయః৷৷3.56.7৷৷"},{"sloka":"అసురైర్వా సురైర్వా త్వం యద్యవధ్యోసి రావణ.ఉత్పాద్య సుమహద్వైరం జీవంస్తస్య న మోక్ష్యసే৷৷3.56.8৷৷"},{"sloka":"స తే జీవితశేషస్య రాఘవోన్తకరో బలీ.పశోర్యూపగతస్యేవ జీవితం తవ దుర్లభమ్৷৷3.56.9৷৷"},{"sloka":"యది పశ్యేత్స రామస్త్వాం రోషదీప్తేన చక్షుషా.రక్షస్త్వమద్య నిర్ధగ్ధో గచ్ఛేస్సద్యః పరాభవమ్৷৷3.56.10৷৷"},{"sloka":"యశ్చన్ద్రం నభసో భూమౌ పాతయేన్నాశయేత వా.సాగరం శోషయేద్వాపి స సీతాం మోచయేదిహ৷৷3.56.11৷৷"},{"sloka":"గతాయుస్త్వం గతశ్రీకో గతసత్త్వ గతేన్ద్రియః.లఙ్కా వైధవ్యసంయుక్తా త్వత్కృతేన భవిష్యతి৷৷3.56.12৷৷"},{"sloka":"న తే పాపమిదం కర్మ శుఖోదర్కం భవిష్యతి.యాహం నీతా వినాభావం పతిపార్శ్వాత్త్వయా వనే৷৷3.56.13৷৷"},{"sloka":"స హి దైవతసంయుక్తో మమ భర్తా మహాద్యుతిః.నిర్భయో వీర్యమాశ్రిత్య శూన్యే వసతి దణ్డకే৷৷3.56.14৷৷"},{"sloka":"స తే దర్పం బలం వీర్యముత్సేకం చ తథావిధమ్.అపనేష్యతి గాత్రేభ్యశ్శరవర్షేణ సంయుగే৷৷3.56.15৷৷"},{"sloka":"యదా వినాశో భూతానాం దృశ్యతే కాలచోదితః.తదా కార్యే ప్రమాద్యన్తి నరాః కాలవశం గతాః৷৷3.56.16৷৷"},{"sloka":"మాం ప్రధృష్య స తే కాలః ప్రాప్తోయం రాక్షసాధమ.ఆత్మనో రాక్షసానాం చ వధాయాన్తఃపురస్య చ৷৷3.56.17৷৷"},{"sloka":"న శక్యా యజ్ఞమధ్యస్థా వేదీ సృగ్భాణ్డమణ్డితా.ద్విజాతిమన్త్రపూతా చ చణ్డాలేనావమర్దితుమ్৷৷3.56.18৷৷"},{"sloka":"తథాహం ధర్మనిత్యస్య ధర్మపత్నీ పతివ్రతా.త్వయా స్పృష్టుం న శక్యాస్మి రాక్షసాధమ పాపినా৷৷3.56.19৷৷"},{"sloka":"క్రీడన్తీ రాజహంసేన పద్మషణ్డేషు నిత్యదా.హంసీ సా తృణషణ్డస్థం కథం పశ్యేత మద్గుకమ్৷৷3.56.20৷৷"},{"sloka":"ఇదం శరీరం నిస్సంజ్ఞం బన్ధ వా ఖాతయస్వ వా.నేదం శరీరం రక్షయం మే జీవితం వాపి రాక్షస৷৷3.56.21৷৷న తు శక్ష్యామ్యుపక్రోశం పృథివ్యాం దాతుమాత్మనః."},{"sloka":"ఏవముక్త్వా తు వైదేహీ క్రోధాత్సుపరుషం వచః৷৷3.56.22৷৷రావణం మైథిలీ తత్ర పునర్నోవాచ కిఞ్చన."},{"sloka":"సీతాయా వచనం శ్రుత్వా పరుషం రోమహర్షణమ్৷৷3.56.23৷৷ప్రత్యువాచ తతస్సీతాం భయసన్దర్శనం వచః."},{"sloka":"శృణు మైథిలి మద్వాక్యం మాసాన్ద్వాదశ భామిని৷৷3.56.24৷৷కాలేనానేన నాభ్యేషి యది మాం చారుహాసిని.తతస్త్వాం ప్రాతరాశార్థం సూదాశ్ఛేత్స్యన్తి లేశశః৷৷3.56.25৷৷"},{"sloka":"ఇత్యుక్త్వా పరుషం వాక్యం రావణశ్శత్రురావణః.రాక్షసీశ్చ తతః క్రుద్ధ ఇదం వచనమబ్రవీత్৷৷3.56.26৷৷"},{"sloka":"శీఘ్రమేవ హి రాక్షస్యో వికృతా ఘోరదర్శనాః.దర్పమస్యా వినేష్యధ్వం మాంసశోణితభోజనాః৷৷3.56.27৷৷"},{"sloka":"వచనాదేవ తాస్తస్య సుఘోరా రాక్షసీగణాః.కృతప్రాఞ్జలయో భూత్వా మైథిలీం పర్యవారయన్৷৷3.56.28৷৷"},{"sloka":"స తాః ప్రోవాచ రాజా తు రావణో ఘోరదర్శనః.ప్రచాల్య చరణోత్కర్షైర్దారయన్నివ మేదినీమ్৷৷3.56.29৷৷"},{"sloka":"అశోకవనికామధ్యే మైథిలీ నీయతామియమ్.తత్రేయం రక్ష్యతాం గూఢం యుష్మాభిః పరివారితా৷৷3.56.30৷৷"},{"sloka":"తత్రైనాం తర్జనైర్ఘోరైః పునస్సాన్త్వైశ్చ మైథిలీమ్.ఆనయధ్వం వశం సర్వా వన్యాం గజవధూమివ৷৷3.56.31৷৷"},{"sloka":"ఇతి ప్రతిసమాదిష్టా రాక్షస్యో రావణేన తాః.అశోకవనికాం జగ్ముర్మైథిలీం పరిగృహ్య తు৷৷3.56.32৷৷సర్వకాలఫలైర్వృక్షైర్నానాపుష్పఫలైర్వృతామ్.సర్వకాలమదైశ్చాపి ద్విజైస్సముపసేవితామ్৷৷3.56.33৷৷"},{"sloka":"సా తు శోకపరీతాఙ్గీ మైథిలీ జనకాత్మజా.రాక్షసీవశమాపన్నా వ్యాఘ్రీణాం హరిణీ యథా৷৷3.56.34৷৷"},{"sloka":"శోకేన మహతా గ్రస్తా మైథిలీ జనకాత్మజా.న శర్మ లభతే భీరుః పాశబద్ధా మృగీ యథా৷৷3.56.35৷৷"},{"sloka":"న విన్దతే తత్ర తు శర్మ మైథిలీ విరూపనేత్రాభిరతీవ తర్జితా.పతిం స్మరన్తీ దయితం చ దేవతం విచేతనాభూద్భయశోకపీడితా৷৷3.56.36৷৷"}]