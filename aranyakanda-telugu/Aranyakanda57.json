[{"sloka":"[Rama returns after killing Maricha-- sees bad omens on the way-- sees sad face of Lakshmana mid-way---blames Lakshmana for leaving Sita alone-- doubts Sita's safety-- experiences bad omens again.]రాక్షసం మృగరూపేణ చరన్తం కామరూపిణమ్.నిహత్య రామో మారీచం తూర్ణం పథి న్యవర్తత৷৷3.57.1৷৷"},{"sloka":"తస్య సన్త్వరమాణస్య ద్రష్టుకామస్య మైథిలీమ్.క్రూరస్వనోథ గోమాయుర్విననాదాస్య పృష్ఠతః৷৷3.57.2৷৷"},{"sloka":"స తస్య స్వరమాజ్ఞాయ దారుణం రోమహర్షణమ్.చిన్తయామాస గోమాయోస్స్వరేణ పరిశఙ్కితః৷৷3.57.3৷৷"},{"sloka":"అశుభం బత మన్యేహం గోమాయుర్వాశ్యతే యథా.స్వస్తి స్యాదపి వైదేహ్యా రాక్షసైర్భక్షణం వినా৷৷3.57.4৷৷"},{"sloka":"మారీచేన తు విజ్ఞాయ స్వరమాలమ్బ్య మామకమ్.విక్రుష్టం మృగరూపేణ లక్ష్మణశ్శృణుయాద్యది৷৷3.57.5৷৷స సౌమిత్రిస్స్వరం శ్రుత్వా తాం చ హిత్వాచ మైథిలీమ్.తయేహ ప్రహితః క్షిప్రం మత్సకాశమిహైష్యతి৷৷3.57.6৷৷"},{"sloka":"రాక్షసైస్సహితైర్నూనం సీతాయా ఈప్సితో వధః.కాఞ్చనశ్చ మృగో భూత్వా వ్యపనీయాశ్రమాత్తు మామ్৷৷3.57.7৷৷దూరం నీత్వా తు మారీచో రాక్షసోభూచ్ఛరా హతః.హా లక్ష్మణ హతోస్మీతి యద్వాక్యం వ్యాజహార హ৷৷3.57.8৷৷"},{"sloka":"అపి స్వస్తి భవేత్తాభ్యాం రహితాభ్యాం మహావనే.జనస్థాననిమిత్తం హి కృతవైరోస్మి రాక్షసైః৷৷3.57.9৷৷నిమిత్తాని చ ఘోరాణి దృశ్యన్తేద్య బహూని చ."},{"sloka":"ఇత్యేవం చిన్తయన్రామశ్శ్రుత్వా గోమాయునిస్స్వనమ్৷৷3.57.10৷৷ఆత్మనశ్చాపనయనాన్మృగరూపేణ రక్షసా.ఆజగామ జనస్థానం రాఘవః పరిశఙ్కితః৷৷3.57.11৷৷"},{"sloka":"తం దీనమనసో దీనమాసేదుర్మృగపక్షిణః.సవ్యం కృత్వా మహాత్మానం ఘోరాంశ్చ ససృజుస్స్వరాన్৷৷3.57.12৷৷"},{"sloka":"తాని దృష్ట్వా నిమిత్తాని మహాఘోరాణి రాఘవః.న్యవర్తతాథ త్వరితో జవేనాశ్రమమాత్మనః৷৷3.57.13৷৷"},{"sloka":"సీతాం స తు వరారోహాం లక్ష్మణం చ మహాబలమ్.ఆజగామ జనస్థానం చిన్తయన్నేవ రాఘవః৷৷3.57.14৷৷"},{"sloka":"తతో లక్ష్మణమాయాన్తం దదర్శ విగతప్రభమ్.తతోవిదూరే రామేణ సమీయాయ స లక్ష్మణః৷৷3.57.15৷৷విషణ్ణస్సువిషణ్ణేన దుఃఖితో దుఃఖభాగినా."},{"sloka":"సఞ్జగర్హేథ తం భ్రాతా జ్యేష్ఠో లక్ష్మణమాగతమ్৷৷3.57.16৷৷విహాయ సీతాం విజనే వనే రాక్షససేవితే."},{"sloka":"గృహీత్వా చ కరం సవ్యం లక్ష్మణం రఘునన్దనః৷৷3.57.17৷৷ఉవాచ మధురోదర్కమిదం పరుషమార్తిమత్."},{"sloka":"అహో లక్ష్మణ గర్హ్యం తే కృతం యస్త్వం విహాయ తామ్৷৷3.57.18৷৷సీతామిహాగతస్సౌమ్య కచ్చిత్స్వస్తి భవేదిహ."},{"sloka":"న మేస్తి సంశయో వీర సర్వథా జనకాత్మజా৷৷3.57.19৷৷వినష్టా భక్షితా వాపి రాక్షసైర్వనచారిభిః.అశుభాన్యేవ భూయిష్ఠం యథా ప్రాదుర్భవన్తి మే৷৷3.57.20৷৷"},{"sloka":"అపి లక్ష్మణ సీతాయాస్సామగ్ర్యం ప్రాప్నుయావహే.జీవన్త్యాః పురుషవ్యాఘ్ర సుతాయా జనకస్య వై৷৷3.57.21৷৷"},{"sloka":"యథా వై మృగసఙ్ఘాశ్చ గోమాయుశ్చైవ భైరవమ్.వాశ్యన్తే శకునాశ్చాపి ప్రదీప్తామభితో దిశమ్৷৷3.57.22৷৷అపి స్వస్తి భవేత్తస్యా రాజపుత్ర్యా మహాబల."},{"sloka":"ఇదం హి రక్షో మృగసన్నికాశం ప్రలోభ్య మాం దూరమనుప్రయాన్తమ్.హతం కథఞ్చిన్మహతా శ్రమేణ స రాక్షసోభూన్మ్రియమాణ ఏవ৷৷3.57.23৷৷"},{"sloka":"మనశ్చ మే దీనమిహాప్రహృష్టం చక్షుశ్చ సవ్యం కురుతే వికారమ్.అసంశయం లక్ష్మణ నాస్తి సీతా హృతా మృతా వా పథి వర్తతే వా৷৷3.57.24৷৷"}]