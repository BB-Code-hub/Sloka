[{"sloka":"[Rama wails -- doubts Sita's existence-blames Lakshmana -- looks out for Sita around the cottage.]స దృష్ట్వా లక్ష్మణం దీనం శూన్యే దశరథాత్మజః.పర్యపృచ్ఛత ధర్మాత్మా వైదేహీమాగతం వినా৷৷3.58.1৷৷"},{"sloka":"ప్రస్థితం దణ్డకారణ్యం యా మామనుజగామ హ.క్వ సా లక్ష్మణ వైదేహీ యాం హిత్వా త్వమిహాగతః৷৷3.58.2৷৷"},{"sloka":"రాజ్యభ్రష్టస్య దీనస్య దణ్డకాన్పరిధావతః.క్వ సా దుఃఖసహాయా మే వైదేహీ తనుమధ్యమా৷৷3.58.3৷৷"},{"sloka":"యాం వినా నోత్సహే వీర ముహూర్తమపి జీవితుమ్.క్వ సా ప్రాణసహాయా మే సీతా సురసుతోపమా৷৷3.58.4৷৷"},{"sloka":"పతిత్వమమరాణాం వా పృథివ్యాశ్చాపి లక్ష్మణ.తాం వినా తపనీయాభాం నేచ్ఛేయం జనకాత్మజామ్৷৷3.58.5৷৷"},{"sloka":"కచ్చిజ్జీవతి వైదేహి ప్రాణైః ప్రియతరా మమ.కచ్చిత్ప్రవ్రాజనం సౌమ్య న మే మిథ్యా భవిష్యతి৷৷3.58.6৷৷"},{"sloka":"సీతానిమిత్తం సౌమిత్రే మృతే మయి గతే త్వయి.కచ్చిత్సకామా సుఖితా కైకేయీ సా భవిష్యతి৷৷3.58.7৷৷"},{"sloka":"సపుత్రరాజ్యాం సిద్ధార్థాం మృతపుత్రా తపస్వినీ.ఉపస్థాస్యతికౌసల్యా కచ్చిత్సౌమ్య న కేకయీమ్৷৷3.58.8৷৷"},{"sloka":"యది జీవతి వైదేహీ గమిష్యామ్యాశ్రమం పునః.సువృత్తా యది వృత్తా ప్రాణాంస్త్యక్ష్యామి లక్ష్మణ৷৷3.58.9৷৷"},{"sloka":"యది మామాశ్రమగతం వైదేహీ నాభిభాషతే.పునః ప్రహసితా సీతా వినశిష్యామి లక్ష్మణ৷৷3.58.10৷৷"},{"sloka":"బ్రూహి లక్ష్మణ వైదేహీ యది జీవతి వా న వా.త్వయి ప్రమత్తే రక్షోభిర్భక్షితా వా తపస్వినీ৷৷3.58.11৷৷"},{"sloka":"సుకుమారీ చ బాలా చ నిత్యం చాదుఃఖదర్శినీ.మద్వియోగేన వైదేహీ వ్యక్తం శోచతి దుర్మనాః৷৷3.58.12৷৷"},{"sloka":"సర్వదా రక్షసా తేన జిహ్మేన సుదురాత్మనా.వదతా లక్ష్మణేత్యుచ్చైస్తవాపి జనితం భయమ్৷৷3.58.13৷৷"},{"sloka":"శ్రుతస్తు శఙ్కే వైదేహ్యా స స్వరస్సదృశో మమ.త్రస్తయా ప్రేషితస్త్వం చ ద్రష్టుం మాం శీఘ్రమాగతః৷৷3.58.14৷৷"},{"sloka":"సర్వథా తు కృతం కష్టం సీతాముత్సృజతా వనే.ప్రతికర్తుం నృశంసానాం రక్షసాం దత్తమన్తరం৷৷3.58.15৷৷"},{"sloka":"దుఃఖితాః ఖరఘాతేన రాక్షసాః పిశితాశనాః.తైస్సీతా నిహతా ఘోరైర్భవిష్యతి న సంశయః.3.58.16৷৷"},{"sloka":"అహోస్మిన్ వ్యసనే మగ్నస్సర్వథా శత్రుసూదన.కిం న్విదానీం కరిష్యామి శఙ్కే ప్రాప్తవ్యమీదృశమ్৷৷3.58.17৷৷"},{"sloka":"ఇతి సీతాం వరారోహాం చిన్తయన్నేవ రాఘవః.ఆజగామ జనస్థానం త్వరయా సహ లక్ష్మణః৷৷3.58.18৷৷"},{"sloka":"విగర్హమాణోనుజమార్తరూపం క్షుధా శ్రమాచ్చైవ పిపాసయా చ.వినిశ్శ్వసన్ శుష్కముఖో వివర్ణః ప్రతిశ్రయం ప్రాప్య సమీక్ష్య శూన్యమ్৷৷3.58.19৷৷స్వమాశ్రమం సమ్ప్రవిగాహ్య వీరో విహారదేశాననుసృత్య కాంశ్చిత్.ఏతత్తదిత్యేవ నివాసభూమౌ ప్రహృష్టరోమా వ్యథితో బభూవ৷৷3.58.20৷৷"}]