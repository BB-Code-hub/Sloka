[{"sloka":"[Sages seek Rama's protection from demons --- Rama's assurance to sages]శరభఙ్గే దివం ప్రాప్తే మునిసఙ్ఘాస్సమాగతాః.అభ్యగచ్ఛన్త కాకుత్స్థం రామం జ్వలితతేజసమ్৷৷3.6.1৷৷"},{"sloka":"వైఖానసా వాలఖిల్యాస్సమ్ప్రక్షాలా మరీచిపాః.అశ్మకుట్టాశ్చ బహవః పత్రాహారాశ్చ తాపసాః৷৷3.6.2৷৷దన్తోలూఖలినశ్చైవ తథైవోన్మజ్జకాః పరే.గాత్రశయ్యా అశయ్యాశ్చ తథైవాభ్రావకాశకాః৷৷3.6.3৷৷మునయస్సలిలాహారావాయుభక్షా స్తథాపరే.ఆకాశనిలయాశ్చైవ తథా స్థణ్డిలశాయినః৷৷3.6.4৷৷వ్రతోపవాసినో దాన్తాస్తథార్ద్రపటవాససః.సజపాశ్చ తపోనిత్యాస్తథా పఞ్చతపోన్వితాః৷৷3.6.5৷৷సర్వే బ్రాహ్మ్యా శ్రియా జుష్టా దృఢయోగాస్సమాహితాః.శరభఙ్గాశ్రమే రామమభిజగ్ముశ్చ తాపసాః৷৷3.6.6৷৷"},{"sloka":"అభిగమ్య చ ధర్మజ్ఞా రామం ధర్మభృతాం వరమ్.ఊచుః పరమధర్మజ్ఞమృషిసఙ్ఘాస్సమాహితాః৷৷3.6.7৷৷"},{"sloka":"త్వమిక్ష్వాకుకులస్యాస్య పృథివ్యాశ్చ మహారథ.ప్రధానశ్చాసి నాథశ్చ దేవానాం మఘవానివ৷৷3.6.8৷৷"},{"sloka":"విశ్రుతస్త్రిషు లోకేషు యశసా విక్రమేణ చ.పితృభక్తిశ్చ సత్యం చ త్వయి ధర్మశ్చ పుష్కలః৷৷3.6.9৷৷"},{"sloka":"త్వామాసాద్య మహాత్మానం ధర్మజ్ఞం ధర్మవత్సలమ్.అర్థిత్వాన్నాథ వక్ష్యామస్తచ్చ నః క్షన్తుమర్హసి৷৷3.6.10৷৷"},{"sloka":"అధర్మస్సుమహాంస్తాత భవేత్తస్య మహీపతేః.యో హరేద్బలిషడ్భాగాం న చ రక్షతి పుత్రవత్৷৷3.6.11৷৷"},{"sloka":"యుఞ్జానస్స్వానివ ప్రాణాన్ప్రాణైరిష్టాన్సుతానివ.నిత్యయుక్తస్సదా రక్షన్సర్వాన్విషయవాసినః৷৷3.6.12৷৷ప్రాప్నోతి శాశ్వతీం రామ కీర్తిం స బహువార్షికీమ్.బ్రహ్మణస్స్థానమాసాద్య తత్ర చాపి మహీయతే৷৷3.6.13৷৷"},{"sloka":"యత్కరోతి పరం ధర్మ మునిర్మూలఫలాశనః.తత్ర రాజ్ఞశ్చతుర్భాగ ప్రజా ధర్మేణ రక్షితః৷৷3.6.14৷৷"},{"sloka":"సోయం బ్రాహ్మణభూయిష్ఠో వానప్రస్థగణో మహాన్.త్వన్నాథోనాథవద్రామ రాక్షసైర్వధ్యతే భృశమ్৷৷3.6.15৷৷"},{"sloka":"ఏహి పశ్య శరీరాణి మునీనాం భావితాత్మనామ్.హతానాం రాక్షసైర్ఘోరైర్బహూనాం బహుధా వనే৷৷3.6.16৷৷"},{"sloka":"పమ్పానదీనివాసానామనుమన్దాకినీమపి.చిత్రకూటాలయానాం చ క్రియతే కదనం మహత్৷৷3.6.17৷৷"},{"sloka":"ఏవం వయం న మృష్యామో విప్రకారం తపస్వినామ్.క్రియమాణం వనే ఘోరం రక్షోభిర్భీమకర్మభిః৷৷3.6.18৷৷"},{"sloka":"తతస్త్వాం శరణార్థం చ శరణ్యం సముపస్థితాః.పరిపాలయ నో రామ వధ్యమానాన్నిశాచరైః৷৷3.6.19৷৷"},{"sloka":"పరా త్వత్తో గతిర్వీర పృథివ్యాం నోపపద్యతే.పరిపాలయ న స్సర్వాన్రాక్షసేభ్యో నృపాత్మజ৷৷3.6.20৷৷"},{"sloka":"ఏతచ్ఛ్రుత్వా తు కాకుత్స్థస్తాపసానాం తపస్వినామ్.ఇదం ప్రోవాచ ధర్మాత్మా సర్వానేవ తపస్వినః৷৷3.6.21৷৷"},{"sloka":"నైవమర్హథ మాం వక్తుమాజ్ఞాప్యోహం తపస్వినామ్.కేవలేనాత్మకార్యేణ ప్రవేష్టవ్యం మయా వనం৷৷3.6.22৷৷"},{"sloka":"విప్రకారమపాక్రష్టుం రాక్షసైర్భవతామిమమ్.పితుస్తు నిర్దేశకరః ప్రవిష్టోహమిదం వనమ్৷৷3.6.23৷৷"},{"sloka":"భవతామర్థసిద్ధ్యర్థమాగతోహం యదృచ్ఛయా.తస్య మేయం వనే వాసో భవిష్యతి మహాఫలః৷৷3.6.24৷৷"},{"sloka":"తపస్వినాం రణే శత్రూన్హన్తుమిచ్ఛామి రాక్షసాన్.పశ్యన్తు వీర్యమృషయస్సభ్రాతుర్మే తపోధనాః৷৷3.6.25৷৷"},{"sloka":"దత్త్వాభయం చాపి తపోధనానాం ధర్మే ధృతాత్మా సహ లక్ష్మణేన.తపోధనైశ్చాపి సభాజ్యవృత్తః సుతీక్ష్ణమేవాభిజగామ వీరః৷৷3.6.26৷৷"}]