[{"sloka":"[Rama's sorrow -- goes from tree to tree enquiring about Sita -- Rama and Lakshmana go in search of Sita.]భృశమావ్రజమానస్య తస్యాధో వామలోచనమ్.ప్రాస్ఫురచ్చాస్ఖలద్రామో వేపథుశ్చాప్య జాయత৷৷3.60.1৷৷"},{"sloka":"ఉపాలక్ష్య నిమిత్తాని సోశుభాని ముహుర్ముహుః.అపి క్షేమం ను సీతాయా ఇతి వై వ్యాజహార చ৷৷3.60.2৷৷"},{"sloka":"త్వరమాణో జగామాథ సీతాదర్శనలాలసః.శూన్యమావసథం దృష్ట్వా బభూవోద్విగ్నమానసః৷৷3.60.3৷৷"},{"sloka":"ఉద్భ్రమన్నివ వేగేన విక్షిపన్రఘునన్దనః.తత్ర తత్రోటజస్థానమభివీక్షయ సమన్తతః৷৷3.60.4৷৷దదర్శ పర్ణశాలాం చ రహితాం సీతయా తదా.శ్రియా విరహితాం ధ్వస్తాం హేమన్తే పద్మినీమివ৷৷3.60.5৷৷"},{"sloka":"రుదన్తమివ వృక్షైశ్చ మ్లానపుష్పమృగద్విజమ్.శ్రియా విహీనం విధ్వస్తం సన్త్యక్తవనదేవతమ్৷৷3.60.6৷৷విప్రకీర్ణాజినకుశం విప్రవిద్ధబ్రుసీకటమ్.దృష్ట్వా శూన్యం నిజస్థానం విలలాప పునః పునః৷৷3.60.7৷৷"},{"sloka":"హృతా మృతా వా నష్టా వా భక్షితా వా భవిష్యతి.నిలీనాప్యథవా భీరురథవా వనమాశ్రితా৷৷3.60.8৷৷"},{"sloka":"గతా విచేతుం పుష్పాణి ఫలాన్యపి చ వా పునః.అథవా పద్మినీం యాతా జలార్థం వా నదీం గతా৷৷3.60.9৷৷"},{"sloka":"యత్నాన్మృగయమాణస్తు నాససాద వనే ప్రియామ్.శోకరక్తేక్షణశ్శోకాదున్మత్త ఇవ లక్ష్యతే৷৷3.60.10৷৷"},{"sloka":"వృక్షాద్వృక్షం ప్రధావన్సగిరేశ్చాద్రిం నదాన్నదీమ్.బభూవ విలపన్రామశ్శోకార్ణవపరిప్లుతః৷৷3.60.11৷৷"},{"sloka":"అపి కాచిత్త్వయా దృష్టా సా కదమ్బప్రియా ప్రియా.కదమ్బ యది జానీషే శంస సీతాం శుభాననామ్৷৷3.60.12৷৷"},{"sloka":"స్నిగ్ధపల్లవసఙ్కాశా పీతకౌశేయవాసినీ.శంసస్వ యది వా దృష్టా బిల్వ బిల్వోపమస్తనీ৷৷3.60.13৷৷"},{"sloka":"అథవార్జున శంస త్వం ప్రియాం తామర్జునప్రియామ్.జనకస్య సుతా భీరుర్యది జీవతి వా న వా৷৷3.60.14৷৷"},{"sloka":"కకుభః కకుభోరూం తాం వ్యక్తం జానాతి మైథిలీమ్.యథా పల్లవపుష్పాఢ్యో భాతి హ్యేష వనస్పతిః৷৷3.60.15৷৷"},{"sloka":"భ్రమరైరుపగీతశ్చ యథా ద్రుమవరో హ్యయమ్.ఏష వ్యక్తం విజానాతి తిలకస్తిలకప్రియామ్৷৷3.60.16৷৷"},{"sloka":"అశోక శోకాపనుద శోకోపహతచేతసమ్.త్వన్నామానం కురు క్షిప్రం ప్రియాసన్దర్శనేన మామ్৷৷3.60.17৷৷"},{"sloka":"యది తాల త్వయా దృష్టా పక్వతాలఫలస్తనీ.కథయస్వ వరారోహాం కారుణ్యం యది తే మయి৷৷3.60.18৷৷"},{"sloka":"యది దృష్టా త్వయా సీతా జమ్బు జమ్బూఫలోపమా.ప్రియాం యది విజానీషే నిఃశఙ్కం కథయస్వ మే৷৷3.60.19৷৷"},{"sloka":"అహో త్వం కర్ణికారాద్య సుపుష్పైశ్శోభసే భృశమ్.కర్ణికారప్రియా సాధ్వీ శంస దృష్టా ప్రియా యది৷৷3.60.20৷৷"},{"sloka":"చూతనీపమహాసాలాన్పనసాన్కురవాన్ధవాన్.దాడిమాననసాన్గత్వా దృష్ట్వా రామో మహాయశాః৷৷3.60.21৷৷మల్లికా మాధవీశ్చైవ చమ్పకాన్కేతకీస్తథా.పృచ్ఛన్రామో వనే భాన్తః ఉన్మత్త ఇవ లక్ష్యతే৷৷3.60.22৷৷"},{"sloka":"అథవా మృగశాబాక్షీం మృగ జానాసి మైథిలీమ్.మృగవిప్రేక్షణీ కాన్తా మృగీభిస్సహితా భవేత్৷৷3.60.23৷৷"},{"sloka":"గజ సా గజనాసోరూర్యది దృష్టా త్వయా భవేత్.తాం మన్యే విదితాం తుభ్యమాఖ్యాహి వరవారణ.3.60.24৷৷"},{"sloka":"శార్దూల యది సా దృష్టా ప్రియా చన్ద్రనిభాననా.మైథిలీ మమ విస్రబ్ధం కథయస్వ న తే భయమ్৷৷3.60.25৷৷"},{"sloka":"కిం ధావసి ప్రియే దూరే దృష్టాసి కమలేక్షణే.వృక్షైరాచ్ఛాద్య చాత్మానం కిం మాం న ప్రతిభాషసే৷৷3.60.26৷৷"},{"sloka":"తిష్ఠ తిష్ఠ వరారోహే న తేస్తి కరుణా మయి.నాత్యర్థం హాస్యశీలాసి కిమర్థం మాముపేక్షసే৷৷3.60.27৷৷"},{"sloka":"పీతకౌశేయకేనాసి సూచితా వరవర్ణిని.ధావన్త్యపి మయా దృష్టా తిష్ఠ యద్యస్తి సౌహృదమ్৷৷3.60.28৷৷"},{"sloka":"నైవ సా నూనమథవా హింసితా చారుహాసినీ.కృచ్ఛ్రప్రాప్తం న మాం నూనం యథోపేక్షితుమర్హతి৷৷3.60.29৷৷"},{"sloka":"వ్యక్తం సా భక్షితా బాలా రాక్షసైః పిశితాశనైః.విభజ్యాఙ్కాని సర్వాణి మయా విరహితా ప్రియా৷৷3.60.30৷৷"},{"sloka":"నూనం తచ్ఛుభదన్తోష్ఠం సునాసం చారుకుణ్డలమ్.పూర్ణచన్ద్రనిభం గ్రస్తం ముఖంనిష్ప్రభతాం గతమ్৷৷3.60.31৷৷"},{"sloka":"సా హి చమ్పకవర్ణాభా గ్రీవా గ్రైవేయశోభితా.కోమలా విలపన్త్యాస్తు కాన్తాయా భక్షితా శుభా৷৷3.60.32৷৷"},{"sloka":"నూనం విక్షిప్యమాణౌ తౌ బాహూ పల్లవకోమలౌ.భక్షితౌ వేపమానాగ్రౌ సహస్తాభరణాఙ్గదౌ৷৷3.60.33৷৷"},{"sloka":"మయా విరహితా బాలా రక్షసాం భక్షణాయ వై.సార్ధేనేవ పరిత్యక్తా భక్షితా బహుబాన్ధవా৷৷3.60.34৷৷"},{"sloka":"హా లక్ష్మణ మహాబాహో పశ్యసి త్వం ప్రియాం క్వచిత్.హా ప్రియే క్వ గతా భద్రే హా సీతేతి పునః పునః৷৷3.60.35৷৷"},{"sloka":"ఇత్యేవం విలపన్రామః పరిధావన్వనాద్వనమ్.క్వచిదుద్భ్రమతే వేగాత్క్వచిద్విభ్రమతే బలాత్৷৷3.60.36৷৷క్వచిన్మత్త ఇవాభాతి కాన్తాన్వేషణతత్పరః."},{"sloka":"స వనాని నదీశ్శైలాన్ గిరిప్రస్రవణాని చ৷৷3.60.37৷৷కాననాని చ వేగేన భ్రమత్యపరిసంస్థితః."},{"sloka":"తథా స గత్వా విపులమ్ మహద్వనం పరీత్య సర్వం త్వథ మైథిలీం ప్రతి.అనిష్ఠితాశస్సచకార మార్గణే పునః ప్రియాయాః పరమం పరిశ్రమమ్৷৷3.60.38৷৷"}]