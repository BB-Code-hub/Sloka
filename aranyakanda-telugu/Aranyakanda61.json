[{"sloka":"[Unable to find Sita, Rama gets restless -- Lakshmana consoles him -- Rama's speculation about Sita.]దృష్ట్వాశ్రమపదం శూన్యం రామో దశరథాత్మజః.రహితాం పర్ణశాలాం చ విధ్వస్తాన్యాసనాని చ৷৷3.61.1৷৷అదృష్ట్వా తత్ర వైదేహీం సన్నిరీక్ష్య చ సర్వశః.ఉవాచ రామః ప్రాక్రుశ్య ప్రగృహ్య రుచిరౌ భుజౌ৷৷3.61.2৷৷"},{"sloka":"క్వ ను లక్ష్మణ వైదేహీ కం వా దేశమితో గతా.కేనాహృతా వా సౌమిత్రే భక్షితా కేన వా ప్రియా৷৷3.61.3৷৷"},{"sloka":"వృక్షేణాచ్ఛాద్య యది మాం సీతే హసితుమిచ్ఛసి.అలం తే హసితేనాద్య మాం భజస్వ సుదుఃఖితమ్৷৷3.61.4৷৷"},{"sloka":"యైస్సహ క్రీడసే సీతే విశ్వస్తైర్మృగపోతకైః.ఏతే హీనాస్త్వయా సౌమ్యే ధ్యాయన్త్యస్రావిలేక్షణాః৷৷3.61.5৷৷"},{"sloka":"సీతయా రహితోహం వై న హి జీవామి లక్ష్మణ.మృతం శోకేన మహతా సీతాహరణజేన మామ్৷৷3.61.6৷৷పరలోకే మహారాజో నూనం ద్రక్ష్యతి మే పితా."},{"sloka":"కథం ప్రతిజ్ఞాం సంశ్రుత్య మయా త్వమభియోజితః৷৷3.61.7৷৷అపూరయిత్వా తం కాలం మత్సకాశమిహాగతః.కామవృత్తమనార్యం మాం మృషావాదినమేవ చ৷৷3.61.8৷৷ధిక్త్వామితి పరే లోకే వ్యక్తం వక్ష్యతి మే పితా."},{"sloka":"వివశం శోకసన్తప్తం దీనం భగ్నమనోరథమ్৷৷3.61.9৷৷మామిహోత్సృజ్య కరుణం కీర్తిర్నరమివానృజుమ్.క్వ గచ్ఛసి వరారోహే మాం నోత్సృజ సుమధ్యమే৷৷3.61.10৷৷త్వయా విరహితశ్చాహం మోక్ష్యే జీవితమాత్మనః."},{"sloka":"ఇతీవ విలపన్రామస్సీతాదర్శనలాలసః৷৷3.61.11৷৷న దదర్శ సుదుఃఖార్తో రాఘవో జనకాత్మజామ్."},{"sloka":"అనాసాదయమానం తం సీతాం దశరథాత్మజమ్৷৷3.61.12৷৷పఙ్కమాసాద్య విపులం సీదన్తమివ కుఞ్జరమ్.లక్ష్మణో రామమత్యర్థమువాచ హితకామ్యయా৷৷3.61.13৷৷"},{"sloka":"మా విషాదం మహాబాహో కురు యత్నం మయా సహ.ఇదం చ హి వనం శూర బహుకన్దరశోభితమ్৷৷3.61.14৷৷"},{"sloka":"ప్రియకాననసఞ్చారా వనోన్మత్తా చ మైథిలీ.సా వనం వా ప్రవిష్టా స్యాన్నలినీం వా సుపుష్పితామ్৷৷3.61.15৷৷"},{"sloka":"సరితం వాపి సమ్ప్రాప్తా మీనవఞ్జులసేవితామ్.స్నాతుకామా నిలీనా స్యాద్ధాసకామా వనే క్వచిత్৷৷3.61.16৷৷"},{"sloka":"విత్రాసయితుకామా వా లీనా స్యాత్కాననే క్వచిత్.జిజ్ఞాసమానా వైదేహీ త్వాం మాం చ పురుషర్షభ৷৷3.61.17৷৷తస్యాహ్యన్వేషణే శ్రీమన్ క్షిప్రమేవ యతావహే."},{"sloka":"వనం సర్వం విచినువో యత్ర సా జనకాత్మజా৷৷3.61.18৷৷మన్యసే యది కాకుత్స్థ మా స్మ శోకే మనః కృథాః."},{"sloka":"ఏవముక్తస్తు సౌహార్దాల్లక్ష్మణేన సమాహితః৷৷3.61.19৷৷సహ సౌమిత్రిణా రామో విచేతుముపచక్రమే."},{"sloka":"తౌ వనాని గిరీంశ్చైవ సరితశ్చ సరాంసి చ৷৷3.61.20৷৷నిఖిలేన విచిన్వానౌ సీతాం దశరథాత్మజౌ."},{"sloka":"తస్య శైలస్య సానూని గుహాశ్చ శిఖరాణి చ৷৷3.61.21৷৷నిఖిలేన విచిన్వానౌ నైవ తామభిజగ్మతుః."},{"sloka":"విచిత్య సర్వతశ్శైలం రామో లక్ష్మణమబ్రవిత్৷৷3.61.22৷৷నేహ పశ్యామి సౌమిత్రే వైదేహీం పర్వతే శుభామ్."},{"sloka":"తతో దుఃఖాభిసన్తప్తో లక్ష్మణో వాక్యమబ్రవీత్৷৷3.61.23৷৷విచరన్దణ్డకారణ్యం భ్రాతరం దీప్తతేజసమ్."},{"sloka":"ప్రాప్స్యసి త్వం మహాప్రాజ్ఞ మైథిలీం జనకాత్మజామ్৷৷3.61.24৷৷యథా విష్ణుర్మహాబాహుర్బలిం బద్ధ్వా మహీమిమామ్."},{"sloka":"ఏవముక్తస్తు సౌహార్దాల్లక్ష్మణేన స రాఘవః৷৷3.61.25৷৷ఉవాచ దీనయా వాచా దుఃఖాభిహతచేతనః."},{"sloka":"వనం సర్వం సువిచితం పద్మిన్యః ఫుల్లపఙ్కజాః৷৷3.61.26৷৷గిరిశ్చాయం మహాప్రాజ్ఞ బహుకన్దరనిర్ఝరః.న హి పశ్యామి వైదేహీం ప్రాణేభ్యోపి గరీయసీమ్৷৷3.61.27৷৷"},{"sloka":"ఏవం స విలపన్రామస్సీతాహరణకర్శితః.దీనశ్శోకసమావిష్టో ముహూర్తం విహ్వలోభవత్৷৷3.61.28৷৷"},{"sloka":"సన్తప్తో హ్యవసన్నాఙ్గో గతబుద్ధిర్విచేతనః.నిషసాదాతురో దీనో నిశ్శ్వస్యాశీతమాయతమ్৷৷3.61.29৷৷"},{"sloka":"బహులం స తు నిశ్శ్వస్య రామో రాజీవలోచనః.హా ప్రియేతి విచుక్రోశ బహుశో బాష్పగద్గదః৷৷3.61.30৷৷"},{"sloka":"తం తతస్సాన్త్వయామాస లక్ష్మణః ప్రియబాన్ధవః.బహుప్రకారం ధర్మజ్ఞః ప్రశ్రితం ప్రశ్రితాఞ్జలిః৷৷3.61.31৷৷"},{"sloka":"అనాదృత్య తు తద్వాక్యం లక్ష్మణోష్ఠపుటాచ్చ్యుతమ్.అపశ్యంస్తాం ప్రియాం సీతాం ప్రాక్రోశత్స పునః పునః৷৷3.61.32৷৷"}]