[{"sloka":"[Rama recalls the events starting from exile---  describes Sita's beauty, virtues and gentleness---drifts back to sorrow--Lakshmana tells Rama to think of a way of finding Sita.]స రాజపుత్రః ప్రియయా విహీనః శోకేన మోహేన చ పీడ్యమానః.విషాదయన్భ్రాతరమార్తరూపో భూయో విషాదం ప్రవివేశ తీవ్రమ్৷৷3.63.1৷৷"},{"sloka":"స లక్ష్మణం శోకవశాభిపన్నం శోకే నిమగ్నో విపులే తు రామః.ఉవాచ వాక్యం వ్యసనానురూపముష్ణం వినిశ్శ్వస్య రుదంత్సశోకమ్৷৷3.63.2৷৷"},{"sloka":"న మద్విధో దుష్కృతకర్మకారీ మన్యే ద్వితీయోస్తి వసున్ధరాయామ్.శోకేన శోకో హి పరమ్పరాయా మా మేతి భిన్దన్హృదయం మనశ్చ৷৷3.63.3৷৷"},{"sloka":"పూర్వం మయా నూనమభీప్సితాని పాపాని కర్మాణ్యసకృత్కృతాని.తత్రాయమద్యాపతితో విపాకో దుఃఖేన దుఃఖం యదహం విశామి৷৷3.63.4৷৷"},{"sloka":"రాజ్యప్రణాశస్స్వజనైర్వియోగః పితుర్వినాశో జననీవియోగః.సర్వాణి మే లక్ష్మణ శోకవేగమాపూరయన్తి ప్రవిచిన్తితాని৷৷3.63.5৷৷"},{"sloka":"సర్వం తు దుఃఖం మమ లక్ష్మణేదం శాన్తం శరీరే వనమేత్య శూన్యమ్.సీతావియోగాత్పునరప్యుదీర్ణం కాష్ఠైరివాగ్నిస్సహసా ప్రదీప్తః৷৷3.63.6৷৷"},{"sloka":"సా నూనమార్యా మమ రాక్షసేన బలాద్దృతా ఖం సముపేత్య భీరుః.అపస్వరం సస్వరవిప్రలాపా భయేన విక్రన్దితవత్యభీక్ష్ణమ్৷৷3.63.7৷৷"},{"sloka":"తౌ లోహితస్య ప్రియదర్శనస్య సదోచితావుత్తమచన్దనస్య.వృత్తౌ స్తనౌ శోణితపఙ్కదిగ్ధౌ నూనం ప్రియాయా మమ నాభిభాతః৷৷3.63.8৷৷"},{"sloka":"తచ్ఛలక్ష్ణసువ్యక్తమృదుప్రలాపం తస్యా ముఖం కుఞ్చితకేశభారమ్.రక్షోవశం నూనముపాగతాయా న భ్రాజతే రాహుముఖే యథేన్దుః৷৷3.63.9৷৷"},{"sloka":"తాం హారపాశస్య సదోచితాయా గ్రీవాం ప్రియాయా మమ సువ్రతాయాః.రక్షాంసి నూనం పరిపీతవన్తి విభిద్య శూన్యే రుధిరాశనాని৷৷3.63.10৷৷"},{"sloka":"మయా విహీనా విజనే వనే యా రక్షోభిరాహృత్య వికృష్యమాణా.నూనం నినాదం కురరీవ దీనా సా ముక్తవత్యాయతకాన్తనేత్రా৷৷3.63.11৷৷"},{"sloka":"అస్మిన్మయాసార్ధముదారశీలా శిలాతలే పూర్వముపోపవిష్టా.కాన్తస్మితా లక్ష్మణ జాతహాసా త్వామాహ సీతా బహువాక్యజాతమ్৷৷3.63.12৷৷"},{"sloka":"గోదావరీయం సరితాం వరిష్ఠా ప్రియా ప్రియాయా మమ నిత్యకాలమ్.అప్యత్ర గచ్ఛేదితి చిన్తయామి నైకాకినీ యాతి హి సా కదాచిత్৷৷3.63.13৷৷"},{"sloka":"పద్మాననా పద్మవిశాలనేత్రా పద్మాని వానేతుమభిప్రయాతా.తదప్యయుక్తం న హి సా కదాచిన్మయా వినా గచ్ఛతి పఙ్కజాని৷৷3.63.14৷৷"},{"sloka":"కామం త్విదం పుష్పితవృక్షషణ్డం నానావిధైః పక్షిగణైరుపేతమ్.వనం ప్రయాతా ను తదప్యయుక్త మేకాకినీ సాతిబిభేతి భీరుః৷৷3.63.15৷৷"},{"sloka":"ఆదిత్య భో లోకకృతాకృతజ్ఞ లోకస్య సత్యానృతకర్మసాక్షిన్.మమ ప్రియా సా క్వ గతా హృతా వా శంసస్వ మే శోకవశస్య నిత్యమ్৷৷3.63.16৷৷"},{"sloka":"లోకేషు సర్వేషు చ నాస్తి కిఞ్చిద్యత్తే న నిత్యం విదితం భవేత్తత్.శంసస్వ వాయో కులశాలినీం తాం హృతా మృతా వా పథి వర్తతే వా৷৷3.63.17৷৷"},{"sloka":"ఇతీవ తం శోకవిధేయదేహం రామం విసంజ్ఞం విలపన్తమేవమ్.ఉవాచ సౌమిత్రిరదీనసత్త్వో న్యాయే స్థితః కాలయుతం చ వాక్యమ్৷৷3.63.18৷৷"},{"sloka":"శోకం విముఞ్చార్య ధృతిం భజస్వ సోత్సాహతా చాస్తు విమార్గణేస్యాః.ఉత్సాహవన్తో హి నరా న లోకే సీదన్తి కర్మస్వతిదుష్కరేషు৷৷3.63.19৷৷"},{"sloka":"ఇతీవ సౌమిత్రిముదగ్రపౌరుషం బ్రువన్తమార్తో రఘువంశవర్ధనః.న చిన్తయామాస ధృతిం విముక్తవాన్పునశ్చ దుఃఖం మహదభ్యుపాగమత్৷৷3.63.20৷৷"}]