[{"sloka":"[Lakshmana pacifies Rama -- explains that destruction of the world is not proper -- initiates the search.]తప్యమానం తథా రామం సీతాహరణకర్శితమ్.లోకానామభవే యుక్తం సాంవర్తకమివానలమ్৷৷3.65.1৷৷వీక్షమాణం ధనుస్సజ్యం నిశ్శ్వసన్తం పునః పునః.దగ్ధుకామం జగత్సర్వం యుగాన్తే చ యథా హరమ్৷৷3.65.2৷৷అదృష్టపూర్వం సఙ్క్రుద్ధం దృష్ట్వా రామం తు లక్ష్మణః.అబ్రవీత్ప్రాఞ్జలిర్వాక్యం ముఖేన పరిశుష్యతా৷৷3.65.3৷৷"},{"sloka":"పురా భూత్వా మృదుర్దాన్తస్సర్వభూతహితే రతః.న క్రోధవశమాపన్నః ప్రకృతిం హాతుమర్హసి৷৷3.65.4৷৷"},{"sloka":"చన్ద్రే లక్ష్మీః ప్రభా సూర్యే గతిర్వాయౌ భువి క్షమా.ఏతత్తు నియతం సర్వం త్వయి చానుత్తమం యశః৷৷3.65.5৷৷"},{"sloka":"ఏకస్య నాపరాధేన లోకాన్ హన్తుం త్వమర్హసి.న తు జానామి కస్యాయం భగ్నస్సాఙ్గ్రామికో రథః৷৷3.65.6৷৷కేన వా కస్య వా హేతోస్సాయుధస్సపరిచ్ఛదః."},{"sloka":"ఖురనేమిక్షతశ్చాయం సిక్తో రుధిరబిన్ధుభిః৷৷3.65.7৷৷దేశో నిర్వృత్తసఙ్గ్రామస్సుఘోరః పార్థివాత్మజ."},{"sloka":"ఏకస్య తు విమర్ధోయం న ద్వయోర్వదతాంవర৷৷3.65.8৷৷న హి వృత్తం హి పశ్యామి బలస్య మహతః పదమ్."},{"sloka":"నైకస్య తు కృతే లోకాన్వినాశయితుమర్హసి৷৷3.65.9৷৷యుక్తదణ్డా హి మృదవః ప్రశాన్తా వసుధాధిపాః."},{"sloka":"సదా త్వం సర్వభూతానాం శరణ్యః పరమా గతిః৷৷3.65.10৷৷కో ను దారప్రణాశం తే సాధు మన్యేత రాఘవ."},{"sloka":"సరితస్సాగరాశ్శైలా దేవగన్ధర్వదానవాః৷৷3.65.11৷৷నాలం తే విప్రియం కర్తుం దీక్షితస్యేవ సాధవః."},{"sloka":"యేన రాజన్హృతా సీతా తమన్వేషితుమర్హసి৷৷3.65.12৷৷మద్వితీయో ధనుష్పాణిస్సహాయైః పరమర్షిభిః."},{"sloka":"సముద్రం చ విచేష్యామః పర్వతాంశ్చ వనాని చ৷৷3.65.13৷৷గుహాశ్చ వివిధా ఘోరా నదీ పద్మవనాని చ."},{"sloka":"దేవగన్ధర్వలోకాంశ్చ విచేష్యామస్సమాహితాః৷৷3.65.14৷৷యావన్నాధిగమిష్యామస్తవ భార్యాపహారిణమ్."},{"sloka":"న చేత్సామ్నా ప్రదాస్యన్తి పత్నీం తే త్రిదశేశ్వరాః৷৷3.65.15৷৷కోసలేన్ద్ర తతః పశ్చాత్ప్రాప్తకాలం కరిష్యసి."},{"sloka":"శీలేన సామ్నా వినయేన సీతాం నయేన న ప్రాప్స్యసి చేన్నరేన్ద్ర.తతస్సముత్సాదయ హేమపుఙ్ఖై ర్మహేన్ద్రవజ్రప్రతిమైశ్శరౌఘైః৷৷3.65.16৷৷"}]