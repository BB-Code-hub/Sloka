[{"sloka":"[Lakshmana asks Rama to bear sorrow -- pleads with Rama to think rightly-- arouses Rama's wisdom.]తం తథా శోకసన్తప్తం విలపన్తమనాథవత్.మోహేన మహతావిష్టం పరిద్యూనమచేతనమ్৷৷3.66.1৷৷తతస్సౌమిత్రిరాశ్వాస్య ముహూర్తాదివ లక్ష్మణః.రామం సమ్బోధయామాస చరణౌ చాభిపీడయన్৷৷3.66.2৷৷"},{"sloka":"మహతా తపసా రామ మహతా చాపి కర్మణా.రాజ్ఞా దశరథేనాసి లబ్ధోమృతమివామరైః৷৷3.66.3৷৷"},{"sloka":"తవ చైవ గుణైర్బద్ధస్త్వద్వియోగాన్మహీపతిః.రాజా దేవత్వమాపన్నో భరతస్య యథాశ్రుతమ్৷৷3.66.4৷৷"},{"sloka":"యది దుఃఖమిదం ప్రాప్తం కాకుత్స్థ న సహిష్యసే.ప్రాకృతశ్చాల్పసత్త్వశ్చ ఇతరః కస్సహిష్యతి৷৷3.66.5৷৷"},{"sloka":"దుఃఖితో హి భవాన్లోకాంస్తేజసా యది ధక్ష్యతే.ఆర్తాః ప్రజా నరవ్యాఘ్ర క్వ ను యాస్యన్తి నిర్వృతిమ్৷৷3.66.6৷৷"},{"sloka":"లోకస్వభావ ఏవైష యయాతిర్నహుషాత్మజః.గతశ్శక్రేణ సాలోక్యమనయస్తం సమస్పృశత్৷৷3.66.7৷৷"},{"sloka":"మహర్షిర్యో వసిష్ఠస్తు యః పితుర్నః పురోహితః.అహ్నా పుత్రశతం జజ్ఞే తథైవాస్య పునర్హతమ్৷৷3.66.8৷৷"},{"sloka":"యా చేయం జగతాం మాతా దేవీ లోకనమస్కృతా.అస్యాశ్చ చలనం భూమేర్దృశ్యతే సత్యసంశ్రవ৷৷3.66.9৷৷"},{"sloka":"యౌ ధర్మౌ జగతాం నేత్రౌ యత్ర సర్వం ప్రతిష్ఠితమ్.ఆదిత్యచన్ద్రౌ గ్రహణమభ్యుపేతౌ మహాబలౌ৷৷3.66.10৷৷"},{"sloka":"సుమహాన్త్యపి భూతాని దేవాశ్చ పురుషర్షభ.న దైవస్య ప్రముఞ్చన్తి సర్వభూతాని దేహినః৷৷3.66.11৷৷"},{"sloka":"శక్రాదిష్వపి దేవేషు వర్తమానౌ నయానయౌ.శ్రూయేతే నరశార్దూల న త్వం శోచితుమర్హసి৷৷3.66.12৷৷"},{"sloka":"నష్టాయామపి వైదేహ్యాం హృతాయామపి చానఘశోచితుం నార్హసే వీర యథాన్యః ప్రాకృతస్తథా৷৷3.66.13৷৷"},{"sloka":"త్వవ్దిధా న హి శోచన్తి సతతం సత్యదర్శినః.సుమహత్స్వపి కృచ్ఛ్రేషు రామానిర్విణ్ణదర్శనాః৷৷3.66.14৷৷"},{"sloka":"తత్త్వతో హి నరశ్రేష్ఠ బుద్ధ్యా సమనుచిన్తయ.బుధ్ద్యా యుక్తా మహాప్రాజ్ఞా విజానన్తి శుభాశుభే৷৷3.66.15৷৷"},{"sloka":"అదృష్టగుణదోషాణామధ్రువాణాం తు కర్మణామ్.నాన్తరేణ క్రియాం తేషాం ఫలమిష్టం ప్రవర్తతే৷৷3.66.16৷৷"},{"sloka":"త్వమేవ హి పురా రామ మామేవం బహుశోన్వశాః.అనుశిష్యాద్ధి కో ను త్వామపి సాక్షాద్బృహస్పతిః৷৷3.66.17৷৷"},{"sloka":"బుద్ధిశ్చ తే మహాప్రాజ్ఞ దేవైరపి దురన్వయా.శోకేనాభిప్రసుప్తం తే జ్ఞానం సమ్బోధయామ్యహమ్৷৷3.66.18৷৷"},{"sloka":"దివ్యం చ మానుషం చ త్వమాత్మనశ్చ పరాక్రమమ్.ఇక్ష్వాకువృషభావేక్ష్య యతస్వ ద్విషతాం వధే৷৷3.66.19৷৷"},{"sloka":"కిం తేన సర్వనాశేన కృతేన పురుషర్షభ.తమేవ త్వం రిపుం పాపం విజ్ఞాయోద్ధర్తుమర్హసి৷৷3.66.20৷৷"}]