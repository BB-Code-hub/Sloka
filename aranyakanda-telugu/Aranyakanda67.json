[{"sloka":"[Rama and Lakshmana see the wounded Jatayu with wings clipped.]పూర్వజోప్యుక్తమాత్రస్తు లక్ష్మణేన సుభాషితమ్.సారగ్రాహీ మహాసారం ప్రతిజగ్రాహ రాఘవః৷৷3.67.1৷৷"},{"sloka":"సన్నిగృహ్య మహాబాహుః ప్రవృత్తం కోపమాత్మనః.అవష్టభ్య ధనుశ్చిత్రం రామో లక్ష్మణమబ్రవీత్৷৷3.67.2৷৷"},{"sloka":"కిం కరిష్యావహే వత్స క్వ వా గచ్ఛావ లక్ష్మణ.కేనోపాయేన గచ్ఛేయం సీతామితి విచిన్తయ৷৷3.67.3৷৷"},{"sloka":"తం తథా పరితాపార్తం లక్ష్మణో రామమబ్రవీత్.ఇదమేవ జనస్థానం త్వమన్వేషితుమర్హసి৷৷3.67.4৷৷రాక్షసైర్బహుభిః కీర్ణం నానాద్రుమలతాయుతమ్."},{"sloka":"సన్తీహ గిరిదుర్గాణి నిర్దరాః కన్దరాణి చ৷৷3.67.5৷৷గుహాశ్చ వివిధా ఘోరా నానామృగగణాకులాః.ఆవాసాః కిన్నరాణాం చ గన్ధర్వభవనాని చ৷৷3.67.6৷৷"},{"sloka":"తాని యుక్తో మయా సార్ధం త్వమన్వేషితుమర్హసి.త్వద్విధా బుద్ధిసమ్పన్నా మహాత్మానో నరర్షభ৷৷3.67.7৷৷ఆపత్సు న ప్రకమ్పన్తే వాయువేగైరివాచలాః."},{"sloka":"ఇత్యుక్తస్తద్వనం సర్వం విచచార సలక్ష్మణః৷৷3.67.8৷৷క్రుద్ధో రామశ్శరం ఘోరం సన్ధాయ ధనుషి క్షురమ్."},{"sloka":"తతః పర్వతకూటాభం మహాభాగం ద్విజోత్తమమ్৷৷3.67.9৷৷దదర్శ పతితం భూమౌ క్షతజార్ద్రం జటాయుషమ్."},{"sloka":"తం దృష్ట్వా గిరిశృఙ్గాభం రామో లక్ష్మణమబ్రవీత్৷৷3.67.10৷৷అనేన సీతా వైదేహీ భక్షితా నాత్ర సంశయః."},{"sloka":"గృధ్రరూపమిదం రక్షో వ్యక్తం భవతి కాననే৷৷3.67.11৷৷భక్షయిత్వా విశాలాక్షీమాస్తే సీతాం యథాసుఖమ్.ఏనం వధిష్యే దీప్తాస్యైర్ఘోరైర్బాణైరజిహ్మగైః৷৷3.67.12৷৷"},{"sloka":"ఇత్యుక్త్వాభ్యపతద్గృధ్రం సన్ధాయ ధనుషి క్షురమ్.క్రుద్ధో రామస్సముద్రాన్తాం కమ్పయన్నివ మేదినీమ్৷৷3.67.13৷৷"},{"sloka":"తం దీనం దీనయా వాచా సఫేనం రుధిరం వమన్.అభ్యభాషత పక్షీ తు రామం దశరథాత్మజమ్৷৷3.67.14৷৷"},{"sloka":"యామోషధిమివాయుష్మన్నన్వేషసి మహావనే.సా దేవీ మమ చ ప్రాణా రావణేనోభయం హృతమ్৷৷3.67.15৷৷"},{"sloka":"త్వయా విరహితా దేవీ లక్ష్మణేన చ రాఘవ.హ్రియమాణా మయా దృష్టా రావణేన బలీయసా৷৷3.67.16৷৷"},{"sloka":"సీతామభ్యవపన్నోహం రావణశ్చ రణే మయా.విధ్వంసితరథశ్చాత్ర పాతితో ధరణీతలే৷৷3.67.17৷৷"},{"sloka":"ఏతదస్య ధనుర్భగ్నమేతదస్య శరావరమ్.అయమస్య రథో రామ భగ్నసాఙ్గ్రామికో మయా৷৷3.67.18৷৷"},{"sloka":"అయం తు సారథిస్తస్య మత్పక్షనిహతో యుధి.పరిశ్రాన్తస్య మే పక్షౌ ఛిత్త్వా ఖడ్గేన రావణః৷৷3.67.19৷৷సీతామాదాయ వైదేహీముత్పపాత విహాయసమ్.రక్షసా నిహతం పూర్వం న మాం హన్తుం త్వమర్హసి৷৷3.67.20৷৷"},{"sloka":"రామస్తస్య తు విజ్ఞాయ బాష్పపూర్ణముఖస్తదా.ద్విగుణీకృతతాపార్తస్సీతాసక్తాం ప్రియాం కథామ్৷৷3.67.21৷৷"},{"sloka":"గృధ్రరాజం పరిష్వజ్య పరిత్యజ్య మహద్ధనుః.నిపపాతావశో భూమౌ రురోద సహలక్ష్మణః৷৷3.67.22৷৷"},{"sloka":"ఏకమేకాయనే దుర్గే నిశ్శ్వసన్తం కథఞ్చన.సమీక్ష్య దుఃఖితతరో రామస్సౌమిత్రిమబ్రవీత్৷৷3.67.23৷৷"},{"sloka":"రాజ్యం భ్రష్టం వనే వాసస్సీతా నష్టా హతో ద్విజః.ఈదృశీయం మమాలక్ష్మీర్నిర్దహేదపి పావకమ్৷৷3.67.24৷৷"},{"sloka":"సమ్పూర్ణమపి చేదద్య ప్రవిశేయం మహోదధిమ్.సోపి నూనం మమాలక్ష్మ్యా విశుష్యేత్సరితాంపతిః৷৷3.67.25৷৷"},{"sloka":"నాస్త్యభాగ్యతరో లోకే మత్తోస్మిన్సచరాచరే.యేనేయం మహతీ ప్రాప్తా మయా వ్యసనవాగురా৷৷3.67.26৷৷"},{"sloka":"అయం పితృవయస్యో మే గృధ్రరాజో జరాన్వితః.శేతే వినిహతో భూమౌ మమ భాగ్యవిపర్యయాత్৷৷3.67.27৷৷"},{"sloka":"ఇత్యేవముక్త్వా బహుశో రాఘవస్సహలక్ష్మణః.జటాయుషం చ పస్పర్శ పితృస్నేహం విదర్శయన్৷৷3.67.28৷৷"},{"sloka":"నికృత్తపక్షం రుధిరావసిక్తం స గృధ్రరాజం పరిరభ్య రామః.క్వ మైథిలీ ప్రాణసమా మమేతి విముచ్య వాచం నిపపాత భూమౌ৷৷3.67.29৷৷"}]