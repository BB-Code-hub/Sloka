[{"sloka":"[Jatayu informs Rama about his combat with Ravana and Sita's abduction-- Jatayu's death-- cremation ]రామస్సమ్ప్రేక్ష్య తం గృధ్రం భువి రౌద్రేణ పాతితమ్.సౌమిత్రిం మిత్రసమ్పన్నమిదం వచనమబ్రవీత్৷৷3.68.1৷৷"},{"sloka":"మమాయం నూనమర్థేషు యతమానో విహఙ్గమః.రాక్షసేన హతస్సంఖ్యే ప్రాణాంస్త్యక్ష్యతి దుస్త్యజాన్৷৷3.68.2৷৷"},{"sloka":"అయమస్య శరీరేస్మిన్ప్రాణో లక్ష్మణ విద్యతే.తథా హి స్వరహీనోయం విక్లబస్సముదీక్ష్యతే৷৷3.68.3৷৷"},{"sloka":"జటాయో యది శక్నోషి వాక్యం వ్యాహరితుం పునః.సీతామాఖ్యాహి భద్రం తే వధమాఖ్యాహి చాత్మనః৷৷3.68.4৷৷"},{"sloka":"కిం నిమిత్తోహరత్సీతాం రావణస్తస్య కిం మయా.అపరాద్ధం తు యం దృష్ట్వా రావణేన హృతా ప్రియా৷৷3.68.5৷৷"},{"sloka":"కథం తచ్చన్ద్రసఙ్కాశం ముఖమాసీన్మనోహరమ్.సీతయా కాని చోక్తాని తస్మిన్కాలే ద్విజోత్తమ৷৷3.68.6৷৷"},{"sloka":"కథం వీర్యః కథం రూపః కిం కర్మా స చ రాక్షసః.క్వ చాస్య భవనం తాత బ్రూహి మే పరిపృచ్ఛతః৷৷3.68.7৷৷"},{"sloka":"తముద్వీక్ష్యాథ దీనాత్మా విలపన్తమనన్తరమ్.వాచాతిసన్నయా రామం జటాయురిదమబ్రవీత్৷৷3.68.8৷৷"},{"sloka":"హృతా సా రాక్షసేన్ద్రేణ రావణేన విహాయసా.మాయామాస్థాయ విపులాం వాతదుర్దినసఙ్కులామ్৷৷3.68.9৷৷"},{"sloka":"పరిశ్రాన్తస్య మే తాత పక్షౌ ఛిత్వా స రాక్షసః.సీతామాదాయ వైదేహీం ప్రయాతో దక్షిణాం దిశమ్৷৷3.68.10৷৷"},{"sloka":"ఉపరుధ్యన్తి మే ప్రాణా దృష్టిర్భ్రమతి రాఘవ.పశ్యామి వృక్షాన్సౌవర్ణానుశీరకృతమూర్ధజాన్৷৷3.68.11৷৷"},{"sloka":"యేన యాతి ముహూర్తేన సీతామాదాయ రావణః.విప్రణష్టం ధనం క్షిప్రం తత్స్వామీ ప్రతిపద్యతే৷৷3.68.12৷৷విన్దో నామ ముహూర్తోయం స చ కాకుత్స్థ నాబుధత్."},{"sloka":"త్వత్ప్రియాం జానకీం హృత్వా రావణో రాక్షసేశ్వరః৷৷3.68.13৷৷ఝషవద్బడిశం గృహ్య క్షిప్రమేవ వినశ్యతి."},{"sloka":"న చ త్వయా వ్యథా కార్యా జనకస్య సుతాం ప్రతి৷৷3.68.14৷৷వైదేహ్యా రంస్యసే క్షిప్రం హత్వా తం రాక్షసం రణే."},{"sloka":"అసమ్మూఢస్య గృధ్రస్య రామం ప్రత్యనుభాషతః৷৷3.68.15৷৷ఆస్యాత్సుస్రావ రుధిరం మ్రియమాణస్య సామిషమ్."},{"sloka":"పుత్రో విశ్రవసస్సాక్షాద్భ్రాతా వైశ్రవణస్య చ৷৷3.68.16৷৷ఇత్యుక్త్వా దుర్లభాన్ప్రాణాన్ముమోచ పతగేశ్వరః."},{"sloka":"బ్రూహి బ్రూహీతి రామస్య బ్రువాణస్య కృతాఞ్జలేః৷৷3.68.17৷৷త్వక్త్వా శరీరం గృధ్రస్య జగ్ముః ప్రాణా విహాయసమ్."},{"sloka":"స నిక్షిప్య శిరో భూమౌ ప్రసార్య చరణౌ తదా৷৷3.68.18৷৷విక్షిప్య చ శరీరం స్వం పపాత ధరణీతలే."},{"sloka":"తం గృధ్రం ప్రేక్ష్య తామ్రాక్షం గతాసుమచలోపమమ్৷৷3.68.19৷৷రామస్సుబహుభిర్దుఃఖైర్దీనస్సౌమిత్రిమబ్రవీత్."},{"sloka":"బహూని రక్షసాం వాసే వర్షాణి వసతా సుఖమ్৷৷3.68.20৷৷అనేన దణ్డకారణ్యే విశీర్ణమిహ పక్షిణా."},{"sloka":"అనేకవార్షికో యస్తు చిరకాలసముత్థితః৷৷3.68.21৷৷సోయమద్య హతశ్శేతే కాలో హి దురతిక్రమః."},{"sloka":"పశ్య లక్ష్మణ గృధ్రోయముపకారీ హతశ్చ మే৷৷3.68.22৷৷సీతామభ్యవపన్నో వై రావణేన బలీయసా."},{"sloka":"గృధ్రరాజ్యం పరిత్యజ్య పితృపైతామహం మహత్৷৷3.68.23৷৷మమ హేతోరయం ప్రాణాన్ముమోచ పతగేశ్వరః."},{"sloka":"సర్వత్ర ఖలు దృశ్యన్తే సాధవో ధర్మచారిణః৷৷3.68.24৷৷శూరాశ్శరణ్యాస్సౌమిత్రే తిర్యగ్యోనిగతేష్వపి."},{"sloka":"సీతాహరణజం దుఃఖం న మే సౌమ్య తథావిధమ్৷৷3.68.25৷৷యథా వినాశే గృధ్రస్య మత్కృతే చ పరన్తప."},{"sloka":"రాజా దశరథశ్శ్రీమాన్యథా మమ మహాయశాః৷৷3.68.26৷৷పూజనీయశ్చ మాన్యశ్చ తథాయం పతగేశ్వరః."},{"sloka":"సౌమిత్రే హర కాష్ఠాని నిర్మథిష్యామి పావకమ్৷৷3.68.27৷৷గృధ్రరాజం దిధక్షామి మత్కృతే నిధనం గతమ్."},{"sloka":"నాథం పతగలోకస్య చితామారోప్య రాఘవ৷৷3.68.28৷৷ఇమం ధక్ష్యామి సౌమిత్రే హతం రౌద్రేణ రక్షసా."},{"sloka":"యా గతిర్యజ్ఞశీలానామాహితాగ్నేశ్చ యా గతిః৷৷3.68.29৷৷అపరావర్తినాం యా చ యా చ భూమిప్రదాయినామ్.మయా త్వం సమనుజ్ఞాతో గచ్ఛ లోకాననుత్తమాన్৷৷3.68.30৷৷గృధ్రరాజ మహాసత్త్వ సంస్కృతశ్చ మయా వ్రజ."},{"sloka":"ఏవముక్త్వా చితాం దీప్తామారోప్య పతగేశ్వరమ్৷৷3.68.31৷৷దదాహ రామో ధర్మాత్మా స్వబన్ధుమివ దుఃఖితః."},{"sloka":"రామోథ సహసౌమిత్రిర్వనం గత్వా స వీర్యవాన్৷৷3.68.32৷৷స్థూలాన్హత్వా మహారోహీననుతస్తార తం ద్విజమ్."},{"sloka":"రోహిమాంసాని చోత్కృత్య పేశీకృత్య మహాయశాః৷৷3.68.33৷৷శకునాయ దదౌ రామో రమ్యే హరితశాద్వలే."},{"sloka":"యత్తత్ప్రేతస్య మర్త్యస్య కథయన్తి ద్విజాతయః৷৷3.68.34৷৷తత్స్వర్గగమనం తస్య పిత్ర్యం రామో జజాప హ."},{"sloka":"తతో గోదావరీం గత్వా నదీం నరవరాత్మజౌ৷৷3.68.35৷৷ఉదకం చక్రతుస్తస్మై గృధ్రరాజాయ తావుభౌ."},{"sloka":"శాస్త్రదృష్టేన విధినా జలే గృధ్రాయ రాఘవౌ৷৷3.68.36৷৷స్నాత్వా తౌ గృధ్రరాజాయ ఉదకం చక్రతుస్తదా."},{"sloka":"స గృధ్రరాజః కృతవాన్యశస్కరం సుదుష్కరం కర్మ రణే నిపాతితః.మహర్షికల్పేన చ సంస్కృతస్తదా జగామ పుణ్యాం గతిమాత్మనశ్శుభామ్৷৷3.68.37৷৷"},{"sloka":"కృతోదకౌ తావపి పక్షిసత్తమే స్థిరాం చ బుద్ధిం ప్రణిధాయ జగ్మతుః.ప్రవేశ్య సీతాధిగమే తతో మనో వనం సురేన్ద్రవివ విష్ణువాసవౌ৷৷3.68.38৷৷"}]