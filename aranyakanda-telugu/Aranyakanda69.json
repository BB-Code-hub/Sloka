[{"sloka":"[Rama and Lakshmana proceed to search Sita -- Lakshmana punishes Ayomukhi -- Kabandha seizes Rama and Lakshmana -- Rama's lamentations at the calamity -- Lakshmana gets unnerved]కృత్వైవముదకం తస్మై ప్రస్థితౌ రామలక్ష్మణౌ.అవేక్షన్తౌ వనే సీతాం పశ్చిమాం జగ్మతుర్దిశమ్৷৷3.69.1৷৷"},{"sloka":"తౌ దిశం దక్షిణాం గత్వా శరచాపాసిధారిణౌ.అవిప్రహతమైక్ష్వాకౌ పన్థానం ప్రతిపేదతుః৷৷3.69.2৷৷"},{"sloka":"గుల్మైర్వృక్షైశ్చ బహుభిర్లతాభిశ్చ ప్రవేష్టితమ్.ఆవృతం సర్వతో దుర్గం గహనం ఘోరదర్శనమ్৷৷3.69.3৷৷"},{"sloka":"వ్యతిక్రమ్య తు వేగేన వ్యాలసింహనిషేవితమ్.సుభీమం తన్మహారణ్యం వ్యతియాతౌ మహాబలౌ৷৷3.69.4৷৷"},{"sloka":"తతః పరం జనస్థానాతత్రిక్రోశం గమ్య రాఘవౌ.క్రౌఞ్చారణ్యం వివిశతుర్గహనం తౌ మహౌజసౌ৷৷3.69.5৷৷"},{"sloka":"నానామేఘఘనప్రఖ్యం ప్రహృష్టమివ సర్వతః.నానాపక్షిగణైర్యుక్తం నానావ్యాలమృగైర్యుతమ్৷৷3.69.6৷৷దిదృక్షమాణౌ వైదేహీం తద్వనం తౌ విచిక్యతుః.తత్ర తత్రావతిష్ఠన్తౌ సీతాహరణకర్శితౌ৷৷3.69.7৷৷"},{"sloka":"తతః పూర్వేణ తౌ గత్వా త్రిక్రోశం భ్రాతరౌ తదా.క్రౌఞ్చారణ్యమతిక్రమ్య మతఙ్గాశ్రమమన్తరా৷৷3.69.8৷৷దృష్ట్వా తు తద్వనం ఘోరం బహుభీమమృగద్విజమ్.ననాసత్త్వసమాకీర్ణం సర్వం గహనపాదపమ్৷৷3.69.9৷৷దదృశాతే తు తౌ తత్ర దరీం దశరథాత్మజౌ.పాతాలసమగమ్భీరాం తమసా నిత్యసంవృతామ్৷৷3.69.10৷৷"},{"sloka":"ఆసాద్య తౌ నరవ్యాఘ్రౌ దర్యాస్తస్యావిదూరతః.దదృశాతే మహారూపాం రాక్షసీం వికృతాననామ్৷৷3.69.11৷৷"},{"sloka":"భయదామల్పసత్త్వానాం బీభత్సాం రౌద్రదర్శనామ్.లమ్బోదరీం తీక్ష్ణదంష్ట్రాం కరాలీం పరుషత్వచమ్৷৷3.69.12৷৷భక్షయన్తీం మృగాన్భీమాన్వికటాం ముక్తమూర్ధజామ్.ప్రైక్షేతాం తౌ తతస్తత్ర భ్రాతరౌ రామలక్ష్మణౌ৷৷3.69.13৷৷"},{"sloka":"సా సమాసాద్య తౌ వీరౌ వ్రజన్తం భ్రాతురగ్రతః.ఏహి రంస్యావహేత్యుక్త్వా సమాలమ్బత లక్ష్మణమ్৷৷3.69.14৷৷"},{"sloka":"ఉవాచ చైనం వచనం సౌమిత్రిముపగూహ్య సా.అహం త్వయోముఖీ నామ లబ్ధా తే త్వమసి ప్రియః৷৷3.69.15৷৷నాథ పర్వతకూటేషు నదీనాం పులినేషు చ.ఆయుశ్శేషమిమం వీర త్వం మయా సహ రంస్యసే৷৷3.69.16৷৷"},{"sloka":"ఏవముక్తస్తు కుపితః ఖడ్గముద్ధృత్య లక్ష్మణః.కర్ణనాసాస్తనం తస్యా నిచకర్తారిసూదనః৷৷3.69.17৷৷"},{"sloka":"కర్ణనాసే నికృత్తే తు విస్వరం సా వినద్య చ.యథాగతం ప్రదుద్రావ రాక్షసీ భీమదర్శనా৷৷3.69.18৷৷"},{"sloka":"తస్యాం గతాయాం గహనం వ్రజన్తౌ వనమోజసా.ఆసేదతురమిత్రఘ్నౌ భ్రాతరౌ రామలక్ష్మణౌ৷৷3.69.19৷৷"},{"sloka":"లక్ష్మణస్తు మహాతేజాస్సత్త్వవాన్ శీలవాన్ శుచిః.అబ్రవీత్ప్రాఞ్జలిర్వాక్యం భ్రాతరం దీప్తతేజసమ్৷৷3.69.20৷৷"},{"sloka":"స్పన్దతే చ దృఢం బాహురుద్విగ్నమివ మే మనః.ప్రాయశశ్చాప్యనిష్టాని నిమిత్తాన్యుపలక్షయే৷৷3.69.21৷৷"},{"sloka":"తస్మాత్సజ్జీభవార్య త్వం కురుష్వ వచనం హితమ్.మమైవ హి నిమిత్తాని సద్యశ్శంసన్తి సమ్భ్రమమ్৷৷3.69.22৷৷"},{"sloka":"ఏష వఞ్చులకో నామ పక్షీ పరమదారుణః.ఆవయోర్విజయం యుద్ధే శంసన్నివ వినర్దతి৷৷3.69.23৷৷"},{"sloka":"తయోరన్వేషతోరేవం సర్వం తద్వనమోజసా.సంజజ్ఞే విపులః శబ్దో ప్రభఞ్జన్నివ తద్వనమ్৷৷3.69.24৷৷"},{"sloka":"సంవేష్టితమివాత్యర్థం గగనం మాతరిశ్వనా.వనస్య తస్య శబ్దోభూద్దివమాపూరయన్నివ৷৷3.69.25৷৷"},{"sloka":"తం శబ్దం కాఙ్క్షమాణస్తు రామః కక్షే సహానుజః.దదర్శ సుమహాకాయం రాక్షసం విపులోదరమ్৷৷3.69.26৷৷"},{"sloka":"ఆసేదతుస్తతస్తత్ర తావుభౌ ప్రముఖే స్థితమ్.వివృద్ధమశిరోగ్రీవం కబన్ధముదరే ముఖమ్৷৷3.69.27৷৷"},{"sloka":"రోమభిర్నిచితైస్తీక్ష్ణైర్మహాగిరిమివోఛ్రితమ్.నీలమేఘనిభం రౌద్రం మేఘస్తనితనిస్వనమ్৷৷3.69.28৷৷"},{"sloka":"అగ్నిజ్వాలానికాశేన లలాటస్థేన దీప్యతా.మహాపక్ష్మేణ పిఙ్గేన విపులేనాయతేన చ৷৷3.69.29৷৷ఏకేనోరసి ఘోరేణ నయనేనాశుదర్శినా.మహాదంష్ట్రోపపన్నం తల్లేలిహానం మహాముఖమ్৷৷3.69.30৷৷"},{"sloka":"భక్షయన్తం మహాఘోరానృక్షసింహమృగద్విపాన్.ఘోరౌ భుజౌ వికుర్వాణముభౌ యోజనమాయతౌ৷৷3.69.31৷৷"},{"sloka":"కరాభ్యాం వివిధాన్గృహ్యఋక్షాన్పక్షిగణాన్మృగాన్.ఆకర్షన్తం వికర్షన్తమనేకాన్మృగయూథపాన్৷৷3.69.32৷৷స్థితమావృత్య పన్థానం తయోర్భ్రాత్రోః ప్రపన్నయోః."},{"sloka":"అథ తౌ సమభిక్రమ్య క్రోశమాత్రే దదర్శతుః৷৷3.69.33৷৷మహాన్తం దారుణం భీమం కబన్ధం భుజసంవృమ్.కబన్ధమివ సంస్థానాదతిఘోరప్రదర్శనమ్৷৷3.69.34৷৷"},{"sloka":"స మహాబాహురత్యర్థం ప్రసార్య విపులౌ భుజౌ.జగ్రాహ సహితావేవ రాఘవౌ పీడయన్బలాత్৷৷3.69.35৷৷"},{"sloka":"ఖడ్గినౌ దృఢధన్వానౌ తిగ్మతేజోవపుర్ధరౌ.    భ్రాతరౌ వివశం ప్రాప్తౌ కృష్యమాణౌ మహాబలౌ৷৷3.69.36৷৷"},{"sloka":"తత్ర ధైర్యేణ శూరస్తు రాఘవో నైవ వివ్యథే.బాల్యాదనాశ్రయత్వాచ్చ లక్ష్మణస్త్వతివివ్యథే৷৷3.69.37৷৷ఉవాచ స విషణ్ణస్సన్రాఘవం రాఘవానుజః."},{"sloka":"పశ్య మాం వీర వివశం రాక్షసస్య వశం గతమ్৷৷3.69.38৷৷మయైకేన వినిర్యుక్తః పరిముఞ్చస్వ రాఘవ."},{"sloka":"మాం హి భూతబలిం దత్వా పలాయస్వ యథాసుఖమ్৷৷3.69.39৷৷అధిగన్తాసి వైదేహీమచిరేణేతి మే మతిః."},{"sloka":"ప్రతిలభ్య చ కాకుత్స్థ పితృపైతామహీం మహీమ్৷৷3.69.40৷৷తత్ర మాం రామ రాజ్యస్థస్స్మర్తుమర్హసి సర్వదా."},{"sloka":"లక్ష్మణేనైవముక్తస్తు రామస్సౌమిత్రిమబ్రవీత్৷৷3.69.41৷৷మా స్మ త్రాసం కృథా వీర న హి త్వాదృగ్విషీదతి."},{"sloka":"ఏతస్మిన్నన్తరే క్రూరో భ్రాతరౌ రామలక్ష్మణౌ৷৷3.69.42৷৷పప్రచ్ఛ ఘననిర్ఘోషః కబన్ధో దానవోత్తమః."},{"sloka":"కౌ యువాం వృషభస్కన్ధౌ మహాఖడ్గధనుర్ధరౌ৷৷3.69.43৷৷ఘోరం దేశమిమం ప్రాప్తౌ మమ భక్షావుపస్థితౌ."},{"sloka":"వదతం కార్యమిహ వాం కిమర్థం చాగతౌ యువామ్৷৷3.69.44৷৷ఇమం దేశమనుప్రాప్తౌ క్షుధార్తస్యేహ తిష్ఠతః."},{"sloka":"సబాణచాపఖడ్గౌ చ తీక్ష్ణశృఙ్గావివర్షభౌ৷৷3.69.45৷৷మమాస్యమనుసమ్ప్రాప్తౌ దుర్లభం జీవితం పునః."},{"sloka":"తస్య తద్వచనం శ్రుత్వా కబన్ధస్య దురాత్మనః৷৷3.69.46৷৷ఉవాచ లక్ష్మణం రామో ముఖేన పరిశుష్యతా."},{"sloka":"కృచ్ఛ్రాత్ కృచ్ఛ్రతరం ప్రాప్య దారుణం సత్యవిక్రమః৷৷3.69.47৷৷వ్యసనం జీవితాన్తాయ ప్రాప్తమప్రాప్య తాం ప్రియామ్."},{"sloka":"కాలస్య సుమహద్వీర్యం సర్వభూతేషు లక్ష్మణ৷৷3.69.48৷৷త్వాం చ మాం చ నరవ్యాఘ్ర వ్యసనైః పశ్య మోహితౌ."},{"sloka":"నాతిభారోస్తి కాలస్య సర్వభూతేషు లక్ష్మణ৷৷3.69.49৷৷శూరాశ్చ బలవన్తశ్చ కృతాస్త్రాశ్చ రణాజిరే.కాలాభిపన్నాస్సీదన్తి యథా వాలుకసేతవః৷৷3.69.50৷৷"},{"sloka":"ఇతి బ్రువాణో దృఢసత్యవిక్రమో మహాయశా దాశరథిః ప్రతాపవాన్.అవేక్ష్య సౌమిత్రిముదగ్రపౌరుషం స్థిరాం తదా స్వాం మతిమాత్మనాకరోత్৷৷3.69.51৷৷"}]