[{"sloka":"[Rama, Sita and Lakshmana reach the hermitage of Sutikshna.]రామస్తు సహితో భ్రాత్రా సీతయా చ పరన్తపః.సుతీక్ష్ణస్యాశ్రమపదం జగామ సహ తైర్ద్విజైః৷৷3.7.1৷৷"},{"sloka":"స గత్వా దీర్ఘమధ్వానం నదీస్తీర్త్వా బహూదకాః.దదర్శ విమలం శైలం మహామేఘమివోన్నతమ్৷৷3.7.2৷৷"},{"sloka":"తత స్తదిక్ష్వాకువరౌ సన్తతం వివిధైర్ద్రుమైః.కాననం తౌ వివిశతుస్సీతయా సహ రాఘవౌ৷৷3.7.3৷৷"},{"sloka":"ప్రవిష్టస్తు వనం ఘోరం బహుపుష్పఫలద్రుమమ్.దదర్శాశ్రమమేకాన్తే చీరమాలాపరిష్కృతమ్৷৷3.7.4৷৷"},{"sloka":"తత్ర తాపసమాసీనం మలపఙ్కజటాధరమ్.రామస్సుతీక్ష్ణం విధివత్తపోవృద్ధమభాషత৷৷3.7.5৷৷"},{"sloka":"రామోహమస్మి భగవన్భవన్తం ద్రష్టుమాగతః.త్వం మాభివద ధర్మజ్ఞ మహర్షే సత్యవిక్రమ৷৷3.7.6৷৷"},{"sloka":"స నిరీక్ష్య తతో ధీరో రామం ధర్మభృతాం వరమ్.సమాశ్లిష్య చ బాహుభ్యామిదం వచనమబ్రవీత్৷৷3.7.7৷৷"},{"sloka":"స్వాగతం తే రఘుశ్రేష్ఠ రామ సత్యభృతాం వర.ఆశ్రమోయం త్వయాక్రాన్తస్సనాథ ఇవ సామ్ప్రతమ్৷৷3.7.8৷৷"},{"sloka":"ప్రతీక్షమాణస్త్వామేవ నారోహేహం మహాయశః.దేవలోకమితో వీర దేహం త్యక్త్వా మహీతలే.చిత్రకూటముపాదాయ రాజ్యభ్రష్టోసి మే శ్రుతః৷৷3.7.9৷৷"},{"sloka":"ఇహోపయాతః కాకుత్థ్స! దేవరాజశ్శతక్రతుః৷৷3.7.10৷৷ఉపాగమ్య చ మే దేవో మహాదేవస్సురేశ్వరః.సర్వాన్ లోకాఞ్జితానాహ మమ పుణ్యేన కర్మణా৷৷3.7.11৷৷"},{"sloka":"తేషు దేవర్షిజుష్టేషు జితేషు తపసా మయా.మత్ప్రసాదాత్సభార్యస్త్వం విహరస్వ సలక్ష్మణః৷৷3.7.12৷৷"},{"sloka":"తముగ్రతపసాయుక్తం మహర్షిం సత్యవాదినమ్.ప్రత్యువాచాత్మవాన్రామో బ్రహ్మాణమివ కాశ్యపః৷৷3.7.13৷৷"},{"sloka":"అహమేవాహరిష్యామి సర్వాన్ లోకాన్మహామునే.ఆవాసం త్వహమిచ్ఛామి ప్రదిష్టమిహ కాననే৷৷3.7.14৷৷"},{"sloka":"భవాన్సర్వత్ర కుశలస్సర్వభూతహితే రతః.ఆఖ్యాతశ్శరభఙ్గేణ గౌతమేన మహాత్మనా৷৷3.7.15৷৷"},{"sloka":"ఏవముక్తస్తు రామేణ మహర్షిర్లోకవిశ్రుతః.అబ్రవీన్మధురం వాక్యం హర్షేణ మహతాప్లుతః৷৷3.7.16৷৷"},{"sloka":"అయమేవాశ్రమో రామ గుణవాన్రమ్యతామిహ.ఋషిసఙ్ఘానుచరితస్సదా మూలఫలైర్యుతః৷৷3.7.17৷৷"},{"sloka":"ఇమమాశ్రమమాగమ్య మృగసఙ్ఘా మహాయశః.అహత్వా ప్రతిగచ్ఛన్తి లోభయిత్వాకుతోభయాః৷৷3.7.18৷৷"},{"sloka":"నాన్యద్ధోషం భవేదత్ర మృగేభ్యోన్యత్ర విద్ధి వై.తచ్ఛృత్వా వచనం తస్య మహర్షేర్లక్ష్మణాగ్రజః৷৷3.7.19৷৷ఉవాచ వచనం ధీరో వికృష్య  సశరం ధనుః."},{"sloka":"తానహం సుమహాభాగ మృగసఙ్ఘాన్సమాగతాన్৷৷3.7.20৷৷హన్యాం నిశితధారేణ శరేణాశనివర్చసా."},{"sloka":"భవాంస్తత్రాభిషజ్యేత కింస్యాత్కృచ్ఛ్రతరం తతః৷৷3.7.21৷৷ఏతస్మిన్నాశ్రమే వాసం చిరం తు న సమర్థయే."},{"sloka":"తమేవముక్త్వోపరమం రామస్సన్ధ్యాముపాగమత్৷৷3.7.22৷৷అన్వాస్య పశ్చిమాం స్నధ్యాం తత్ర వాసమకల్పయత్.సుతీక్ష్ణస్యాశ్రమే రమ్యే సీతయా లక్ష్మణేన చ৷৷3.7.23৷৷"},{"sloka":"తతశ్శుభం తాపసభోజ్యమన్నం స్వయం సుతీక్ష్ణః పురుషర్షభాభ్యామ్.తాభ్యాం సుసత్కృత్య దదౌ మహాత్మా సన్ధ్యానివృత్తౌ  రజనీం మవేక్ష్య৷৷3.7.24৷৷"}]