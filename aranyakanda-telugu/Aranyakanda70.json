[{"sloka":"[Rama and Lakshmana sever the arms of Kabandha-- reveal their identity to him-- Kabandha welcomes Rama and Lakshmana-- his lamentation.]తౌ తు తత్ర స్థితౌ దృష్ట్వా భ్రాతరౌ రామలక్ష్మణౌ.బాహుపాశపరిక్షిప్తౌ కబన్ధో వాక్యమబ్రవీత్৷৷3.70.1৷৷"},{"sloka":"తిష్ఠతః కిం ను మాం దృష్ట్వా క్షుధార్తం క్షత్రియర్షభౌ.ఆహారార్థం తు సన్దిష్టౌ దైవేన గతచేతసౌ৷৷3.70.2৷৷"},{"sloka":"తచ్ఛ్రుత్వా లక్ష్మణో వాక్యం ప్రాప్తకాలం హితం తదా.ఉవాచార్తిం సమాపన్నో విక్రమే కృతలక్షణః৷৷3.70.3৷৷"},{"sloka":"త్వాం చ మాం చ పురా తూర్ణమాదత్తే రాక్షసాధమః.తస్మాదసిభ్యామస్యాశు బాహూ ఛిన్దావహై గురూ৷৷3.70.4৷৷"},{"sloka":"భీషణోయం మహాకాయో రాక్షసో భుజవిక్రమః.లోకం హ్యతిజితం కృత్వా హ్యావాం హన్తుమిహేచ్ఛతి৷৷3.70.5৷৷"},{"sloka":"నిశ్చేష్టానాం వధో రాజన్కుత్సితో జగతీపతేః.క్రతుమధ్యోపనీతానాం పశూనామివ రాఘవ৷৷3.70.6৷৷"},{"sloka":"ఏతత్సఞ్జల్పితం శ్రుత్వా తయోః క్రుద్ధస్తు రాక్షసః.విదార్యాస్యం తదా రౌద్రస్తౌ భక్షయితుమారభత్৷৷3.70.7৷৷"},{"sloka":"తతస్తౌ దేశకాలజ్ఞౌ ఖడ్గాభ్యామేవ రాఘవౌ.అచ్ఛిన్దతాం సుసంవిగ్నౌ బాహూ తస్యాంసదేశతః৷৷3.70.8৷৷"},{"sloka":"దక్షిణో దక్షిణం బాహుమసక్తమసినా తతః.చిచ్ఛేద రామో వేగేన సవ్యం వీరస్తు లక్ష్మణః৷৷3.70.9৷৷"},{"sloka":"స పపాత మహాబాహుశ్ఛిన్నబాహుర్మహాస్వనః.ఖం చ గాం చ దిశశ్చైవ నాదయఞ్జలదో యథా৷৷3.70.10৷৷"},{"sloka":"స నికృత్తౌ భుజౌ దృష్ట్వా శోణితౌఘపరిప్లుతః.దీనః పప్రచ్ఛ తౌ వీరౌ కౌ యువామితి దానవః৷৷3.70.11৷৷"},{"sloka":"ఇతి తస్య బ్రువాణస్య లక్ష్మణశ్శుభలక్షణః.శశంస రాఘవం తస్య కబన్ధస్య మహాత్మనః৷৷3.70.12৷৷"},{"sloka":"అయమిక్ష్వాకుదాయాదో రామో నామ జనైశ్శ్రుతః.అస్యైవావరజం విద్ది భ్రాతరం మాం చ లక్ష్మణమ్৷৷3.70.13৷৷"},{"sloka":"అస్య దేవప్రభావస్య వసతో విజనే వనే.రక్షసాపహృతా పత్నీ యామిచ్ఛన్తావిహాగతౌ৷৷3.70.14৷৷"},{"sloka":"త్వం తు కో వా కిమర్థం వా కబన్ధసదృశో వనే.ఆస్యేనోరసి దీప్తేన భగ్నజఙ్ఘో విచేష్టసే৷৷3.70.15৷৷"},{"sloka":"ఏవముక్తః కబన్ధస్తు లక్ష్మణేనోత్తరం వచః.ఉవాచ పరమప్రీత స్తదిన్ద్రవచనం స్మరన్৷৷3.70.16৷৷"},{"sloka":"స్వాగతం వాం నరవ్యాఘ్రౌ దిష్ట్యా పశ్యామి చాప్యహమ్.దిష్ట్యా చేమౌ నికృత్తౌ మే యువాభ్యాం బాహుబన్ధనౌ৷৷3.70.17৷৷"},{"sloka":"విరూపం యచ్చ మే రూపం ప్రాప్తం హ్యవినయాద్యథా.తన్మే శృణు నరవ్యాఘ్ర తత్త్వతశ్శంసతస్తవ৷৷3.70.18৷৷"}]