[{"sloka":"[Kabandha narrates his story-- promises to help Rama in finding Sita-- attains his true form after his cremation.]పురా రామ మహాబాహో మహాబలపరాక్రమ.రూపమాసీన్మమా చిన్త్యం త్రిషు లోకేషు విశ్రుతమ్৷৷3.71.1৷৷యథా సోమస్య శక్రస్య సూర్యస్య చ యథా వపుః."},{"sloka":"సోహం రూపమిదం కృత్వా లోకవిత్రాసనం మహత్৷৷3.71.2৷৷ఋషీన్వనగతాన్రామ త్రాసయామి తతస్తతః."},{"sloka":"తతస్స్థూలశిరా నామ మహర్షిః కోపితో మయా৷৷3.71.3৷৷సఞ్చిన్వన్వివిధం వన్యం రూపేణానేన ధర్షితః."},{"sloka":"తేనాహముక్తః ప్రేక్ష్యైవం ఘోరశాపాభిధాయినా৷৷3.71.4৷৷ఏతదేవ నృశంసం తే రూపమస్తు విగర్హితమ్."},{"sloka":"స మయా యాచితః క్రుద్ధశ్శాపస్యోన్తో భవేదితి৷৷3.71.5৷৷అభిశాపకృతస్యేతి తేనేదం భాషితం వచః."},{"sloka":"యదా ఛిత్త్వా భుజౌ రామస్త్వాం దహేద్విజనే వనే৷৷3.71.6৷৷తదా త్వం ప్రాప్స్యసే రూపం స్వమేవ విపులం శుభమ్."},{"sloka":"శ్రియా విరాజితం పుత్రం దనోస్త్వం విద్ధి లక్ష్మణ৷৷3.71.7৷৷ఇన్ద్రకోపాదిదం రూపం ప్రాప్తమేవం రణాజిరే."},{"sloka":"అహం హి తపసోగ్రేణ పితామహమతోషయమ్৷৷3.71.8৷৷దీర్ఘమాయుస్స మే ప్రాదాత్తతో మాం విభ్రమోస్పృశత్."},{"sloka":"దీర్ఘమాయుర్మయా ప్రాప్తం కిం మే శక్రః కరిష్యతి৷৷3.71.9৷৷ఇత్యేవం బుద్ధిమాస్థాయ రణే శక్రమధర్షయమ్."},{"sloka":"తస్య బాహుప్రయుక్తేన వజ్రేణ శతపర్వణా৷৷3.71.10৷৷సక్థినీ చైవ మూర్ధా చ శరీరే సమ్ప్రవేశితమ్."},{"sloka":"స మయా యాచ్యమానస్సన్నానయద్యమసాదనమ్৷৷3.71.11৷৷పితామహవచస్సత్యం తదస్త్వితి మమాబ్రవీత్."},{"sloka":"అనాహారః కథం శక్తో భగ్నసక్థిశిరోముఖః৷৷3.71.12৷৷వజ్రేణాభిహతః కాలం సుదీర్ఘమపి జీవితుమ్."},{"sloka":"ఏవముక్తస్తు మే శక్రో బాహూ యోజనమాయతౌ৷৷3.71.13৷৷ప్రాదాదాస్యం చ మే కుక్షౌ తీక్ష్ణదంష్ట్రమకల్పయత్."},{"sloka":"సోహం భుజాభ్యాం దీర్ఘాభ్యాం సంకృష్యాస్మిన్వనే చరాన్৷৷3.71.14৷৷సింహవ్దిపమృగవ్యాఘ్రాన్ భక్షయామి సమన్తతః."},{"sloka":"స తు మామబ్రవీదిన్ద్రో యదా రామస్సలక్ష్మణః৷৷3.71.15৷৷ఛేత్స్యతే సమరే బాహూ తదా స్వర్గం గమిష్యసి."},{"sloka":"అనేన వపుషా రామ వనేస్మిన్రాజసత్తమ৷৷3.71.16৷৷యద్యత్పశ్యామి సర్వస్య గ్రహణం సాధు రోచయే."},{"sloka":"అవశ్యం గ్రహణం రామో మన్యేహం సముపైష్యతి৷৷3.71.17৷৷ఇమాం బుద్ధిం పురస్కృత్య దేహన్యాసకృతశ్రమః."},{"sloka":"స త్వం రామోసి భద్రం తే నాహమన్యేన రాఘవ৷৷3.71.18৷৷శక్యో హన్తుం యథాతత్త్వమేవముక్తం మహర్షిణా."},{"sloka":"అహం హి మతిసాచివ్యం కరిష్యామి నరర్షభ৷৷3.71.19৷৷మిత్రం చైవోపదేక్ష్యామి యువాభ్యాం సంస్కృతోగ్నినా."},{"sloka":"ఏవముక్తస్తు ధర్మాత్మా దనునా తేన రాఘవః৷৷3.71.20৷৷ఇదం జగాద వచనం లక్ష్మణస్యోపశృణ్వతః."},{"sloka":"రావణేన హృతా భార్యా మమ సీతా యశస్స్వినీ৷৷3.71.21৷৷నిష్క్రాన్తస్య జనస్థానాత్సహభ్రాత్రా యథాసుఖమ్."},{"sloka":"నామమాత్రం తు జానామి న రూపం తస్య రక్షసః৷৷3.71.22৷৷నివాసం వా ప్రభావం వా వయం తస్య న విద్మహే."},{"sloka":"శోకార్తానామనాథానామేవం విపరిధావతామ్৷৷3.71.23৷৷కారుణ్యం సదృశం కర్తుముపకారే చ వర్తతామ్."},{"sloka":"కాష్ఠాన్యాదాయ శుష్కాణి కాలే భగ్నాని కుఞ్జరైః৷৷3.71.24৷৷ధక్ష్యామస్త్వాం వయం వీర శ్వభ్రే మహతి కల్పితే."},{"sloka":"స త్వం సీతాం సమాచక్ష్వ యేన వా యత్ర వా హృతా৷৷3.71.25৷৷కురు కల్యాణమత్యర్థం యది జానాసి తత్త్వతః."},{"sloka":"ఏవముక్తస్తు రామేణ వాక్యం దనురనుత్తమమ్৷৷3.71.26৷৷ప్రోవాచ కుశలో వక్తుం వక్తారమపి రాఘవమ్."},{"sloka":"దివ్యమస్తి న మే జ్ఞానం నాభిజానామి మైథిలీమ్৷৷3.71.27৷৷యస్తాం జ్ఞాస్యతి తం వక్ష్యే దగ్ధస్స్వం రూపమాస్థితః."},{"sloka":"అదగ్ధస్య తు విజ్ఞాతుం శక్తిరస్తి న మే ప్రభో৷৷3.71.28৷৷రాక్షసం తం మహావీర్యం సీతా యేన హృతా తవ."},{"sloka":"విజ్ఞానం హి మమ భ్రష్టం శాపదోషేణ రాఘవ৷৷3.71.29৷৷స్వకృతేన మయా ప్రాప్తం రూపం లోకవిగర్హితమ్."},{"sloka":"కిం తు యావన్న యాత్యస్తం సవితా శ్రాన్తవాహనః৷৷3.71.30৷৷తావన్మామవటే క్షిప్త్వా దహ రామ యథావిధి."},{"sloka":"దగ్ధస్త్వయాహమవటే న్యాయేన రఘునన్ధన৷৷3.71.31৷৷వక్ష్యామి తమహం వీర యస్తం జ్ఞాస్యతి రాక్షసమ్."},{"sloka":"తేన సఖ్యం చ కర్తవ్యం న్యాయ్యవృత్తేన రాఘవ৷৷3.71.32৷৷కల్పయిష్యతి తే ప్రీతస్సాహాయ్యం లఘువిక్రమః."},{"sloka":"న హి తస్యాస్త్యవిజ్ఞాతం త్రిషు లేకేషు రాఘవ৷৷3.71.33৷৷సర్వాన్పరిసృతో లోకాన్పురాసౌ కారణాన్తరే."}]