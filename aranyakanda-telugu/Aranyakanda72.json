[{"sloka":"[Cremation of Kabandha-- his reappearance in the sky-- tells Rama to make friendship with Sugriva.]ఏవముక్తౌతు తౌ వీరౌ కబన్ధేన నరేశ్వరౌ.                గిరిప్రదరమాసాద్య పావకం విససర్జతుః৷৷3.72.1৷৷"},{"sloka":"లక్ష్మణస్తు మహోల్కాభిర్జ్వలితాభిస్సమన్తతః.చితామాదీపయామాస సా ప్రజజ్వాల సర్వతః৷৷3.72.2৷৷"},{"sloka":"తచ్ఛరీరం కబన్ధస్య ఘృతపిణ్డోపమం మహత్.మేదసా పచ్యమానస్య మన్దం దహతి పావకః৷৷3.72.3৷৷"},{"sloka":"స విధూయ చితామాశు విధూమోగ్నిరివోత్థితః.అరజే వాససీ బిభ్రన్మాలాం దివ్యాం మహాబలః৷৷3.72.4৷৷"},{"sloka":"తతశ్చితాయా వేగేన భాస్వరో విమలామ్బరః.ఉత్పపాతాశు సంహృష్టస్సర్వప్రత్యఙ్గభూషణః৷৷3.72.5৷৷"},{"sloka":"విమానే భాస్వరే తిష్ఠన్హంసయుక్తే యశస్కరే.ప్రభయా చ మహాతేజా దిశో దశ విరాజయన్৷৷3.72.6৷৷సోన్తరిక్షగతో రామం కబన్ధో వాక్యమబ్రవీత్.శృణు రాఘవ తత్త్వేన యథా సీతామవాప్స్యసి৷৷3.72.7৷৷"},{"sloka":"రామ షడ్యుక్తయో లోకే యాభిస్సర్వం విమృశ్యతే.పరిమృష్టో దశాన్తేన దశాభాగేన సేవ్యతే৷৷3.72.8৷৷"},{"sloka":"దశాభాగగతో హీనస్త్వం హి రామ సలక్ష్మణః.యత్కృతే వ్యసనం ప్రాప్తం త్వయా దారప్రధర్షణమ్৷৷.3.72.9৷৷"},{"sloka":"తదవశ్యం త్వయా కార్యస్ససుహృత్సుహృదాం వర.అకృత్వా హి న తే సిద్ధిమహం పశ్యామి చిన్తయన్৷৷3.72.10৷৷"},{"sloka":"శ్రూయతాం రామ వక్ష్యామి సుగ్రీవో నామ వానరః.భ్రాత్రా నిరస్తః క్రుద్ధేన వాలినా శక్రసూనునా৷৷3.72.11৷৷"},{"sloka":"ఋశ్యమూకే గిరివరే పమ్పాపర్యన్తశోభితే.నివసత్యాత్మవాన్వీరశ్చతుర్భిస్సహ వానరైః৷৷3.72.12৷৷"},{"sloka":"వానరేన్ద్రో మహావీర్యస్తేజోవానమితప్రభః.సత్యసన్ధో వినీతశ్చ ధృతిమాన్మతిమాన్మహాన్৷৷3.72.13৷৷"},{"sloka":"దక్షః ప్రగల్భో ద్యుతిమాన్మహాబలపరాక్రమః.భ్రాత్రా వివాసితో రామ రాజ్యహేతోర్మహాబలః৷৷3.72.14৷৷"},{"sloka":"స తే సహాయో మిత్రం చ సీతాయాః పరిమార్గణే.భవిష్యతి హితే రామ మా చ శోకే మనః కృథాః৷৷3.72.15৷৷"},{"sloka":"భవితవ్యం హి యచ్చాపి న తచ్ఛక్యమిహాన్యథా.కర్తుమిక్ష్వాకుశార్దూల కాలో హి దురతిక్రమః৷৷3.72.16৷৷"},{"sloka":"గచ్ఛ శ్రీఘ్రమితో రామ సుగ్రీవం తం మహాబలమ్.వయస్యం తం కురు క్షిప్రమితో గత్వాద్య రాఘవ৷৷3.72.17৷৷అద్రోహాయ సమాగమ్య దీప్యమానే విభావసౌ."},{"sloka":"స చ తే నావమన్తవ్యస్సుగ్రీవో వానరాధిపః৷৷3.72.18৷৷కృతజ్ఞః కామరూపీ చ సహాయార్థీ చ వీర్యవాన్."},{"sloka":"శక్తౌహ్యద్య యువాం కర్తుం కార్యం తస్య చికీర్షితమ్৷৷3.72.19৷৷కృతార్థో వాకృతార్థో వా కృత్యం తవ కరిష్యతి."},{"sloka":"స ఋక్షరజసః పుత్రః పమ్పామటతి శఙ్కితః৷৷.3.72.20৷৷భాస్కరస్యౌరసః పుత్రో వాలినా కృతకిల్బిషః."},{"sloka":"సన్నిధాయాయుధం క్షిప్రమృష్యమూకాలయం కపిమ్৷৷3.72.21৷৷కురు రాఘవ సత్యేన వయస్యం వనచారిణమ్."},{"sloka":"స హి స్థానాని సర్వాణి కార్త్స్న్యేన కపికుఞ్జరః৷৷3.72.22৷৷నరమాంసాశినాం లోకే నైపుణ్యాదధిగచ్ఛతి."},{"sloka":"న తస్యావిదితం లోకేకిఞ్చిదస్తి హి రాఘవ৷৷3.72.23৷৷యావత్సూర్యః ప్రతపతి సహస్రాంశురరిన్దమ."},{"sloka":"స నదీర్విపులాన్శైలాన్ గిరిదుర్గాణి కన్దరాన్৷৷3.72.24৷৷అన్వీక్ష్య వానరైస్సార్ధం పత్నీం తేధిగమిష్యతి."},{"sloka":"వానరాంశ్చ మహాకాయాన్ప్రేషయిష్యతి రాఘవ৷৷3.72.25৷৷దిశో విచేతుం తాం సీతాం త్వద్వియోగేన శోచతీమ్.స జ్ఞాస్యతి వరారోహాం నిర్మలాం రావణాలయే৷৷3.72.26৷৷"},{"sloka":"స మేరుశృఙ్గాగ్రగతామనిన్దితాం ప్రవిశ్య పాతాలతలేపి వా శ్రితామ్.ప్లవఙ్గమానాం ప్రవరస్తవ ప్రియాం నిహత్య రక్షాంసి పునః ప్రదాస్యతి৷৷3.72.27৷৷"}]