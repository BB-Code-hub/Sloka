[{"sloka":"[Kabandha gives Rama the direction to Rishyamuka--  disappears, bidding farewell to Rama and Lakshmana-description of nature  at Pampa ]నిదర్శయిత్వా రామాయ సీతాయాః ప్రతిపాదనే.వాక్యమన్వర్థమర్థజ్ఞః కబన్ధః పునరబ్రవీత్৷৷3.73.1৷৷"},{"sloka":"ఏష రామ శివః పన్థా యత్రైతే పుష్పితా ద్రుమాః.ప్రతీచీం దిశమాశ్రిత్య ప్రకాశన్తే మనోరమాః৷৷3.73.2৷৷జమ్బూప్రియాలపనసప్లక్షన్యగ్రోధతిన్ధుకాః.అశ్వత్థాః కర్ణికారాశ్చ చూతాశ్చాన్యే చ పాదాపాః৷৷3.73.3৷৷ధన్వనా నాగవృక్షాశ్చ తిలకా నక్తమాలకాః.నీలాశోకాః కదమ్బాశ్చ కరవీరాశ్చ పుష్పితాః৷৷3.73.4৷৷అగ్నిముఖ్యా అశోకాశ్చ సురక్తాః పారిభద్రకాః."},{"sloka":"తానారుహ్యాథవా భూమౌ పాతయిత్వా చ తాన్బలాత్৷৷3.73.5৷৷ఫలాన్యమృతకల్పాని భక్షయన్తౌ గమిష్యథః."},{"sloka":"తదతిక్రమ్య కాకుత్స్థ వనం పుష్పితపాదపమ్৷৷3.73.6৷৷నన్దనప్రతిమం చాన్యత్కురవో హ్యుత్తరా ఇవ."},{"sloka":"సర్వకాలఫలా యత్ర పాదపాస్తు మధుస్రవాః৷৷3.73.7৷৷సర్వే చ ఋతవస్తత్ర వనే చైత్రరథే యథా."},{"sloka":"ఫలభారానతాస్తత్ర మహావిటపధారిణః৷৷3.73.8৷৷శోభన్తే సర్వతస్తత్ర మేఘపర్వతసన్నిభాః."},{"sloka":"తానారుహ్యాథవా భూమౌ పాతయిత్వా యథాసుఖమ్৷৷3.73.9৷৷ఫలాన్యమృతకల్పాని లక్ష్మణస్తే ప్రదాస్యతి."},{"sloka":"చఙ్క్రమన్తౌ వరాన్దేశాన్శైలాచ్ఛైలం వనాద్వనమ్৷৷3.73.10৷৷తతః పుష్కరిణీం వీరౌ పమ్పాం నామ గమిష్యథః."},{"sloka":"అశర్కరామవిభ్రంశాం సమతీర్థామశైవలామ్৷৷3.73.11৷৷రామ సఞ్జాతవాలూకాం కమలోత్పలశాలినీమ్."},{"sloka":"తత్ర హంసాః ప్లవాః క్రౌఞ్చాః కురరాశ్చైవ రాఘవ৷৷3.73.12৷৷వల్గుస్వనా వికూజన్తి పమ్పాసలిలగోచరాః."},{"sloka":"నోద్విజన్తే నరాన్దృష్ట్వా వధస్యాకోవిదాశ్శుభాః৷৷3.73.13৷৷ఘృతపిణ్డోపమాన్ స్థూలాంస్తాన్ద్విజాన్భక్షయిష్యథః."},{"sloka":"రోహితాన్వక్రతుణ్డాంశ్చ నడమీనాంశ్చ రాఘవ৷৷3.73.14৷৷పమ్పాయామిషుభిర్మత్స్యాంస్తత్ర రామ వరాన్హతాన్.నిస్త్వక్పక్షానయస్తప్తానకృశానేకకణ్టకాన్৷৷3.73.15৷৷తవ భక్త్యా సమాయుక్తో లక్ష్మణస్సమ్ప్రదాస్యతి."},{"sloka":"భృశతే ఖాదతో మత్స్యాన్పమ్పాయాః పుష్పసఞ్చయే৷৷3.73.16৷৷పద్మగన్ధి శివం వారి సుఖశీతమనామయమ్.ఉద్ధృత్య సతతాక్లిష్టం రౌప్యస్ఫాటికసన్నిభమ్৷৷3.73.17৷৷అసౌ పుష్కరపర్ణేన లక్ష్మణః పాయయిష్యతి."},{"sloka":"స్థూలాన్గిరిగుహాశయ్యాన్వరాహాన్వనచారిణః৷৷3.73.18৷৷అపాం లోభాదుపావృత్తాన్వృషభానివ నర్దతః.రూపావనితాంశ్చ పమ్పాయాంద్రక్ష్యసి త్వం నరోత్తమ৷৷3.73.19৷৷"},{"sloka":"సాయాహ్నే విచరన్రామ విటపీన్మాల్యధారిణః.శీతోదకం చ పమ్పాయా దృష్ట్వా శోకం విహాస్యసి৷৷3.73.20৷৷"},{"sloka":"సుమనోభిశ్చితాంస్తత్ర తిలకాన్నక్తమాలకాన్.ఉత్పలాని చ ఫుల్లాని పఙ్కజాని చ రాఘవ৷৷3.73.21৷৷"},{"sloka":"న తాని కశ్చిన్మాల్యాని తత్రారోపయితా నరః.న చ వై మ్లానతాం యాన్తి న చ శీర్యన్తి రాఘవ৷৷3.73.22৷৷"},{"sloka":"మతఙ్గశిష్యాస్తత్రాసన్నృషయస్సుసమాహితాః.తేషాం భారాభితప్తానాం వన్యమాహరతాం గురోః৷৷3.73.23৷৷యే ప్రపేతుర్మహీం తూర్ణం శరీరాత్స్వేదబిన్దవః.తాని జాతాని మాల్యాని మునీనాం తపసా తదా৷৷3.73.24৷৷స్వేదబిన్దుసముత్థాని న వినశ్యన్తి రాఘవ."},{"sloka":"తేషాం గతానామద్యాపి దృశ్యతే పరిచారిణీ৷৷3.73.25৷৷శ్రమణీ శబరీ నామ కాకుత్స్థ చిరజీవినీ."},{"sloka":"త్వాం తు ధర్మే స్థితా నిత్యం సర్వభూతనమస్కృతమ్৷৷3.73.26৷৷దృష్ట్వా దేవోపమం రామ స్వర్గలోకం గమిష్యతి."},{"sloka":"తతస్తద్రామ పమ్పాయాస్తీరమాసాద్య పశ్చిమమ్৷৷3.73.27৷৷ఆశ్రమస్థానమతులం గుహ్యం కాకుత్స్థ పశ్యసి."},{"sloka":"న తత్రాక్రమితుం నాగాశ్శక్నువన్తి తమాశ్రమమ్৷৷3.73.28৷৷వివిధాస్తత్ర వై నాగా వనే తస్మింశ్చ పర్వతే.ఋషేస్తత్ర మతఙ్గస్య విధానాత్తచ్చ కాననమ్৷৷3.73.29৷৷"},{"sloka":"తస్మిన్నన్దనసఙ్కాశే దేవారణ్యోపమే వనే.నానావిహగసఙ్కీర్ణే రంస్యసే రామ నిర్వృతః৷৷3.73.30৷৷"},{"sloka":"ఋష్యమూకశ్చ పమ్పాయాః పురస్తాత్పుష్పితద్రుమః.సుదుఃఖారోహణో నామ శిశునాగాభిరక్షితః৷৷3.73.31৷৷ఉదారో బ్రహ్మణా చైవ పూర్వకాలే వినిర్మితః."},{"sloka":"శయానః పురుషో రామ తస్య శైలస్య మూర్ధని৷৷3.73.32৷৷యత్స్వప్నే లభతే విత్తం తత్ప్రబుద్ధోధిగచ్ఛతి."},{"sloka":"నత్వేనం విషమాచార పాపకర్మాధిరోహతి৷৷3.73.33৷৷యస్తు తం విషమాచారః పాపకర్మాధిరోహతి.తత్రైవ ప్రహఱన్త్యేనం సుప్తమాదాయ రాక్షసాః৷৷3.73.34৷৷"},{"sloka":"తత్రాపి శిశునాగానామాక్రన్ధశ్శ్రూయతే మహాన్.క్రీడతాం రామ పమ్పాయాం మతఙ్గారణ్యవాసినామ్৷৷3.73.35৷৷"},{"sloka":"సిక్తా రుధిరధారాభిస్సంహృత్య పరమద్విపాః.ప్రచరన్తి పృథక్కీర్ణా మేఘవర్ణాస్తరస్వినః৷৷3.73.36৷৷"},{"sloka":"తే తత్ర పీత్వా పానీయం విమలం శీతమవ్యయమ్.నిర్వృతాస్సంవిగాహన్తే వనాని వనగోచరాః৷৷3.73.37৷৷"},{"sloka":"ఋక్షాంశ్చ ద్వీపినశ్చైవ నీలకోమలకప్రభాన్.రురూనపేతాపజయాన్ దృష్ట్వా శోకం జయిష్యసి৷৷3.73.38৷৷"},{"sloka":"రామ తస్య తు శైలస్య మహతీ శోభతే గుహా.శిలాపిధానా కాకుత్స్థ దుఃఖం చాస్యాః ప్రవేశనమ్৷৷3.73.39৷৷"},{"sloka":"తస్యా గుహాయాః ప్రాగ్ద్వారే మహాన్శీతోదకో హ్రదః.ఫలమూలాన్వితో రమ్యో నానామృగసమావృతః৷৷3.73.40৷৷"},{"sloka":"తస్యాం వసతి సుగ్రీవశ్చతుర్భిస్సహ వానరైః.కదాచిచ్ఛిఖరే తస్య పర్వతస్యావతిష్ఠతే৷৷3.73.41৷৷"},{"sloka":"కబన్ధస్త్వనుశాస్యైవం తావుభౌ రామలక్ష్మణౌ.స్రగ్వీ భాస్కరవర్ణాభః ఖే వ్యరోచత వీర్యవాన్৷৷3.73.42৷৷"},{"sloka":"తం తు ఖస్థం మహాభాగం కబన్ధం రామలక్ష్మణౌ.ప్రస్థితౌ త్వం వ్రజస్వేతి వాక్యమూచతురన్తికే৷৷3.73.43৷৷"},{"sloka":"గమ్యతాం కార్యసిద్ధ్యర్థమితి తావబ్రవీత్స చ.సుప్రీతౌ తావనుజ్ఞాప్య కబన్ధః ప్రస్థితస్తదా৷৷3.73.44৷৷"},{"sloka":"స తత్కబన్ధః ప్రతిపద్య రూపం వృతశ్శ్రియా భాస్కరతుల్యదేహః.నిదర్శయన్రామమవేక్ష్య ఖస్థః సఖ్యం కురుష్వేతి తదాభ్యువాచ৷৷3.73.45৷৷"}]