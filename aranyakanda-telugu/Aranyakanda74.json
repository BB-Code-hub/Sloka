[{"sloka":"[Rama and Lakshmana visit  the hermitage of Sabari-- Sabari's hospitality-they go round the forest and hermitage of sage Matanga-- Sabari casts her body into the fire and ascends to heaven.]తౌ కబన్ధేన తం మార్గం పమ్పాయా దర్శితం వనే.ప్రతస్థతుర్దిశం గృహ్య ప్రతీచీం నృవరాత్మజౌ৷৷3.74.1৷৷"},{"sloka":"తౌ శైలేష్వాచితానేకాన్ క్షౌద్రకల్పఫలాన్ద్రుమాన్.వీక్షన్తౌ జగ్మతుర్ధ్రష్టుం సుగ్రీవం రామలక్ష్మణౌ৷৷3.74.2৷৷"},{"sloka":"కృత్వా చ శైలపృష్ఠే తు తౌ వాసం రామలక్ష్మణౌ.పమ్పాయాః పశ్చిమం తీరం రాఘవావుపతస్థతుః৷৷3.74.3৷৷"},{"sloka":"తౌ పుష్కరిణ్యాః పమ్పాయాస్తీరమాసాద్య పశ్చిమమ్.అపశ్యతాం తతస్తత్ర శబర్యా రమ్యమాశ్రమమ్৷৷3.74.4৷৷"},{"sloka":"తౌ తమాశ్రమమాసాద్య ద్రుమైర్బహుభీరావృతమ్.సురమ్యమభివీక్షన్తౌ శబరీమభ్యుపేయతుః৷৷3.74.5৷৷"},{"sloka":"తౌ చ దృష్ట్వా తదా సిద్ధా సముత్థాయ కృతాఞ్జలిః.రామస్య పాదౌ జగ్రాహ లక్ష్మణస్య చ ధీమతః৷৷3.74.6৷৷"},{"sloka":"పాద్యమాచమనీయం చ సర్వం ప్రాదాద్యథావిధి.తామువాచ తతో రామశ్శ్రమణీం సంశితవ్రతామ్৷৷3.74.7৷৷"},{"sloka":"కచ్చిత్తే నిర్జితా విఘ్నాః కచ్చిత్తే వర్ధతే తపః.కచ్చిత్తే నియతః క్రోధ ఆహారశ్చ తపోధనే৷৷3.74.8৷৷"},{"sloka":"కచ్చిత్తే నియమాః ప్రాప్తాః కచ్చిత్తే మనసః సుఖమ్.కచ్చిత్తే గురుశుశ్రూషా సఫలా చారుభాషిణి৷৷3.74.9৷৷"},{"sloka":"రామేణ తాపసీ పృష్టా సా సిద్ధా సిద్ధసమ్మతా.శశంస శబరీ వృద్ధా రామాయ ప్రత్యుపస్థితా৷৷3.74.10৷৷"},{"sloka":"అద్య ప్రాప్తా తపస్సిద్ధిస్తవ సందర్శనాన్మయా.అద్య మే సఫలం తప్తం గురవశ్చ సుపూజితాః৷৷3.74.11৷৷"},{"sloka":"అద్య మే సఫలం జన్మ స్వర్గశ్చైవ భవిష్యతి.త్వయి దేవవరే రామ పూజితే పురుషర్షభ৷৷3.74.12৷৷"},{"sloka":"చక్షుషా తవ సౌమ్యేన పూతాస్మి రఘునన్దన.గమిష్యామ్యక్షయాన్లోకాంస్త్వత్ప్రసాదాదరిన్దమ৷৷3.74.13৷৷"},{"sloka":"చిత్రకూటం త్వయి ప్రాప్తే విమానైరతులప్రభైః.ఇతస్తే దివమారూఢా యానహం పర్యచారిషమ్৷৷3.74.14৷৷"},{"sloka":"తైశ్చాహముక్తా ధర్మజ్ఞైర్మహాభాగైర్మహర్షిభిః.ఆగమిష్యతి తే రామస్సుపుణ్యమిమమాశ్రమమ్৷৷3.74.15৷৷స తే ప్రతిగ్రహీతవ్యస్సౌమిత్రిసహితోతిథిః.తం చ దృష్ట్వా వరాన్లోకానక్షయాంస్త్వం గమిష్యసి৷৷3.74.16৷৷"},{"sloka":"మయా తు వివిధం వన్యం సఞ్చితం పురుషర్షభ.తవార్థే పురుషవ్యాఘ్ర పమ్పాయాస్తీరసమ్భవమ్৷৷3.74.17৷৷"},{"sloka":"ఏవముక్తస్స ధర్మాత్మా శబర్యా శబరీమిదమ్.రాఘవః ప్రాహ విజ్ఞానే తాం నిత్యమబహిష్కృతామ్৷৷3.74.18৷৷"},{"sloka":"దనోస్సకాశాత్తత్త్వేన ప్రభావం తే మహాత్మనః.శ్రుతం ప్రత్యక్షమిచ్ఛామి సన్ద్రష్టుం యది మన్యసే৷৷3.74.19৷৷"},{"sloka":"ఏతత్తు వచనం శ్రుత్తా రామవక్త్రాద్వినిస్సృతమ్.శబరీ దర్శయామాస తావుభౌ తద్వనం మహత్৷৷3.74.20৷৷"},{"sloka":"పశ్య మేఘఘనప్రఖ్యం మృగపక్షిసమాకులమ్.మతఙ్గవనమిత్యేవ విశ్రుతం రఘునన్దన৷৷.3.74.21৷৷"},{"sloka":"ఇహ తే భావితాత్మానో గురవో మే మహావనే.జుహవాఞ్చక్రిరే తీర్థం మన్త్రవన్మన్త్రపూజితమ్৷৷3.74.22৷৷"},{"sloka":"ఇయం ప్రత్యక్థ్సలీ వేదిర్యత్ర తే మే సుసత్కృతాః.పుష్పోపహారం కుర్వన్తి శ్రమాదుద్వేపిభిః కరైః৷৷3.74.23৷৷"},{"sloka":"తేషాం తపఃప్రభావేణ పశ్యాద్యాపి రఘూద్వహ.ద్యోతయన్తి దిశస్సర్వాశ్శ్రియా వేద్యోతులప్రభాః৷৷3.74.24৷৷"},{"sloka":"అశక్నువద్భిస్తైర్గన్తుముపవాసశ్రమాలసైః.చిన్తితేభ్యాగతాన్పశ్య సహితాన్సప్తసాగరాన్৷৷3.74.25৷৷"},{"sloka":"కృతాభిషేకైస్తైర్న్యస్తా వల్కలాః పాదపేష్విహ.అద్యాపి నావశుష్యన్తి ప్రదేశే రఘునన్దన৷৷3.74.26৷৷"},{"sloka":"దేవకార్యాణి కుర్వద్భిర్యానీమాని కృతాని వై.పుష్పైఃకువలయైస్సార్ధం మ్లానత్వం నోపయాన్తివై৷৷3.74.27৷৷"},{"sloka":"కృత్స్నం వనమిదం దృష్టం శ్రోతవ్యం చ శ్రుతం త్వయా.తదిచ్ఛామ్యభ్యనుజ్ఞాతా త్యక్తుమేతత్కలేబరమ్৷৷3.74.28৷৷"},{"sloka":"తేషామిచ్ఛామ్యహం గన్తుం సమీపం భావితాత్మనామ్.మునీనామాశ్రమో యేషామహం చ పరిచారిణీ৷৷3.74.29৷৷"},{"sloka":"ధర్మిష్ఠం తు వచశ్శ్రుత్వా రాఘవస్సహలక్ష్మణః.ప్రహర్షమతులం లేభే ఆశ్చర్యమితి తత్త్వతః৷৷3.74.30৷৷"},{"sloka":"తామువాచ తతో రామశ్శ్రమణీం సంశితవ్రతామ్.అర్చితోహం త్వయా భక్త్యా గచ్ఛకామం యథాసుఖమ్৷৷3.74.31৷৷"},{"sloka":"ఇత్యుక్తా జటిలా వృద్ధా చీరకృష్ణాజినామ్బరా.తస్మిన్ముహూర్తే శబరీ దేహం జీర్ణం జిహాసతీ৷৷3.74.32৷৷అనుజ్ఞాతా తు రామేణ హుత్వాత్మానం హుతాశనే.జ్వలత్పావకసఙ్కాశా స్వర్గమేవ జగామ సా৷৷3.74.33৷৷"},{"sloka":"దివ్యాభరణసంయుక్తా దివ్యమాల్యానులేపనా.దివ్యామ్బరధరా తత్ర బభూవ ప్రియదర్శనా৷৷3.74.34৷৷విరాజయన్తీ తం దేశం విద్యుత్సౌదామినీ యథా."},{"sloka":"యత్ర తే సుకృతాత్మానో విహరన్తి మహర్షయః৷৷3.74.35৷৷తత్పుణ్యం శబరీ స్థానం జగామాత్మసమాధినా."}]