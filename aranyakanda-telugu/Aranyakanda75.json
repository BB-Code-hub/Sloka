[{"sloka":"[Rama and Lakshmana reach Pampa-- admire the beautiful nature on the banks of Pampa.]దివం తు తస్యాం యాతాయాం శబర్యాం స్వేన తేజసా.లక్ష్మణేన సహ భ్రాత్రా చిన్తయామాస రాఘవః৷৷3.75.1৷৷"},{"sloka":"స చిన్తయిత్వా ధర్మాత్మా ప్రభావం తం మహాత్మనామ్.హితకారిణమేకాగ్రం లక్ష్మణం రాఘవోబ్రవీత్৷৷3.75.2৷৷"},{"sloka":"దృష్టోయమాశ్రమస్సౌమ్య బహ్వాశ్చర్యో మహాత్మనామ్.విశ్వస్తమృగశార్దూలో నానావిహగసేవితః৷৷3.75.3৷৷"},{"sloka":"సప్తానాం చ సముద్రాణామేషు తీర్థేషు లక్ష్మణ.ఉపస్పృష్టం చ విధివత్పితరశ్చాపి తర్పితాః৷৷3.75.4৷৷"},{"sloka":"ప్రణష్టమశుభం తత్తత్కల్యాణం సముపస్థితమ్.తేన తత్త్వేన హృష్టం మే మనో లక్ష్మణ సమ్ప్రతి৷৷3.75.5৷৷హృదయే హి నరవ్యాఘ్ర శుభమావిర్భవిష్యతి."},{"sloka":"తదాగచ్ఛ గమిష్యామి పమ్పాం తాం ప్రియదర్శనామ్৷৷3.75.6৷৷ఋష్యమూకో గిరిర్యత్ర నాతిదూరే ప్రకాశతే.యస్మిన్వసతి ధర్మాత్మా సుగ్రీవోంశుమతస్సుతః৷৷3.75.7৷৷నిత్యం వాలిభయాత్త్రస్తశ్చతుర్భిస్సహ వానరైః."},{"sloka":"అభిత్వరే చ తం ద్రష్టుం సుగ్రీవం వానరర్షభమ్৷৷3.75.8৷৷తదధీనం హి మే సౌమ్య సీతాయాః పరిమార్గణమ్."},{"sloka":"ఏవం బ్రువాణం తం ధీరం రామం సౌమిత్రిరబ్రవీత్৷৷3.75.9৷৷గచ్ఛావస్త్వరితం తత్ర మమాపి త్వరతే మనః."},{"sloka":"ఆశ్రమాత్తు తత స్తస్మాన్నిష్క్రమ్య స విశామ్పతిః৷৷3.75.10৷৷ఆజగామ తతః పమ్పాం లక్ష్మణేన సహ ప్రభుః."},{"sloka":"స దదర్శ తతః పుణ్యాముదారజనసేవితామ్৷৷3.75.11৷৷నానాద్రుమలతాకీర్ణాం పమ్పాం పానీయవాహినీమ్.పద్మైస్సౌగన్ధికైస్తామ్రాం శుక్లాం కుముదమణ్డలైః৷৷3.75.12৷৷నీలాం కువలయోద్ఘాటైర్బహువర్ణాం కుథామివ."},{"sloka":"స తామాసాద్య వై రామో దూరాదుదకవాహినీమ్৷৷3.75.13৷৷మతఙ్గసరసం నామ హ్రదం సమవగాహత."},{"sloka":"అరవిన్దోత్పలవతీం పద్మసౌగన్ధికాయుతామ్৷৷3.75.14৷৷పుష్పితామ్రవణోపేతాం బర్హిణోద్ఘుష్టనాదితామ్.తిలకైర్బీజపూరైశ్చ ధవైశ్శుక్లద్రుమైస్తథా৷৷3.75.15৷৷పుష్పితైః కరవీరైశ్చ పున్నాగైశ్చ సుపుష్పితైః.మాలతీకున్దగుల్మైశ్చ భాణ్డీరైర్నిచులైస్తథా৷৷3.75.16৷৷అశోకైస్సప్తపర్ణైశ్చ కేతకైరతిముక్తకైః.అన్యైశ్చ వివిధైర్వృక్షైః ప్రమదామివ భూషితామ్৷৷3.75.17৷৷సమీక్షమాణౌ పుషపాఢ్యం సర్వతో విపులద్రుమమ్.కోయష్టికైశ్చార్జునకైశ్శతపత్రైశ్చ కీరకైః৷৷3.75.18৷৷ఏతైశ్చాన్యైశ్చ విహగైర్నాదితం తు వనం మహత్.తతో జగ్మతురవ్యగ్రౌ రాఘవౌ సుసమాహితౌ৷৷3.75.19৷৷తద్వనం చైవ సరసః పశ్యన్తై శకునైర్యుతమ్."},{"sloka":"స దదర్శ తతః పమ్పాం శీతవారినిధిం శుభామ్৷৷3.75.20৷৷తిలకాశోకపున్నాగవకులోద్దాలకాశినీమ్."},{"sloka":"స రామో వివిధాన్వృక్షాన్సరాంసి వివిధాని చ৷৷3.75.21৷৷పశ్యన్కామాభిసన్తప్తో జగామ పరమం హ్రదమ్."},{"sloka":"పుష్పితోపవనోపేతాం సాలచమ్పకశోభితామ్৷৷3.75.22৷৷షట్పదౌఘసమావిష్టాం శ్రీమతీమతులప్రభామ్.స్ఫటికోపమతోయాఢ్యాం శ్లక్ష్ణవాలుకసన్తతామ్৷৷3.75.23৷৷స తాం దృష్ట్వా పునః పమ్పాం పద్మసౌగన్ఘికైర్యుతామ్.ఇత్యువాచ తదా వాక్యం లక్ష్మణం సత్యవిక్రమః৷৷3.75.24৷৷"},{"sloka":"అస్యాస్తీరే తు పూర్వోక్తః పర్వతో ధాతుమణ్డితః.ఋష్యమూక ఇతి ఖ్యాతః పుణ్యః పుష్పితపాదపః৷৷3.75.25৷৷"},{"sloka":"హరేః ఋక్షరజోనామ్నః పుత్రస్తస్య మహాత్మనః.అధ్యాస్తే తం మహావీర్యస్సుగ్రీవ ఇతి విశ్రుతః৷৷3.75.26৷৷"},{"sloka":"సుగ్రీవమభిగచ్ఛ త్వం వానరేన్ద్రం నరర్షభ.ఇత్యువాచ పునర్వాక్యం లక్ష్మణం సత్యవిక్రమమ్৷৷3.75.27৷৷"},{"sloka":"రాజ్యభ్రష్టేన దీనేన తస్యామాసక్తచేతసా.కథం మయా వినా శక్యం సీతాం లక్ష్మణ జీవితుమ్৷৷3.75.28৷৷"},{"sloka":"ఇత్యేవముక్త్వా మదనాభిపీడితః స లక్ష్మణం వాక్యమనన్యచేతసమ్.వివేశ పమ్పాం నలినీం మనోరమాం రఘూత్తమశ్శోకవిషాదయన్త్రితః৷৷3.75.29৷৷"},{"sloka":"తతో మహద్వర్త్మ సుదూరసఙ్క్రమం క్రమేణ గత్వా ప్రవిలోకయన్వనమ్.దదర్శ పమ్పాం శుభదర్శకాననామనేకనానావిధపక్షిజాలకామ్৷৷3.75.30৷৷"}]