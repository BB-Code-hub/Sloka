[{"sloka":"[Rama takes leave of  Sutikshna]రామస్తు సహసౌమిత్రిస్సుతీక్ష్ణేనాభిపూజితః.పరిణామ్య నిశాం తత్ర ప్రభాతే ప్రత్యబుధ్యత৷৷3.8.1৷৷"},{"sloka":"ఉత్థాయ తు యథాకాలం రాఘవస్సహసీతయా.ఉపస్పృశ్యసుశితేన జలేనోత్పలగన్ధినా৷৷3.8.2৷৷"},{"sloka":"అథ తేగ్నిం సురాంశ్చైవ వైదేహీ రామలక్ష్మణౌ.కాల్యం విధివదభ్యర్చ్య తపస్విశరణే వనే৷৷3.8.3৷৷ఉదయన్తం దినకరం దృష్ట్వా విగతకల్మషాః.సుతీక్ష్ణభిగమ్యేదం శ్లక్ష్ణం వచనమబ్రువన్৷৷3.8.4৷৷"},{"sloka":"సుఖోషితాస్స్మభగవంస్త్వయా పూజ్యేన పూజితాః.ఆపృచ్ఛామః ప్రయాస్యామో మునయస్త్వరయన్తి నః৷৷3.8.5৷৷"},{"sloka":"త్వరామహే వయం ద్రష్టుం కృత్స్నమాశ్రమమణ్డలమ్.ఋషీణాం పుణ్యశీలానాం దణ్డకారణ్యవాసినామ్৷৷3.8.6৷৷"},{"sloka":"అభ్యనుజ్ఞాతుమిచ్ఛామస్సహైభిర్మునిపుఙ్గవైః.ధర్మనిత్యైస్తపోదాన్తైర్విశిఖైరివ పావకైః৷৷3.8.7৷৷"},{"sloka":"అవిషహ్యాతపో యావత్సూర్యో నాతివిరాజతే.అమార్గేణాగతాం లక్ష్మీం ప్రాప్యేవాన్వయవర్జితః৷৷3.8.8৷৷తావదిచ్ఛామహే గన్తుమిత్యుక్త్వా చరణౌ మునేః.వవన్దే సహసౌమిత్రిస్సీతయా సహ రాఘవః৷৷ 3.8.9৷৷"},{"sloka":"తౌ సంస్పృశన్తౌ చరణావుత్థాప్య మునిపుఙ్గవః.గాఢమాలిఙ్గ్య సస్నేహమిదం వచనమబ్రవీత్৷৷3.8.10৷৷"},{"sloka":"అరిష్టం గచ్ఛ పన్థానం రామ! సౌమిత్రిణా సహ.సీతయా చానయా సార్ధం ఛాయయేవానువృత్తయా৷৷3.8.11৷৷"},{"sloka":"పశ్యాశ్రమపదం రమ్యం దణ్డకారణ్యవాసినామ్.ఏషాం తపస్వినాం వీర తపసా భావితాత్మనామ్৷৷3.8.12৷৷"},{"sloka":"సప్రాజ్యఫలమూలాని పుష్పితాని వనాని చ.ప్రశస్తమృగయూథాని శాన్తపక్షిగణాని చ৷৷ 3.8.13৷৷ఫుల్లపఙ్కజషణ్డాని ప్రసన్నసలిలాని చ.కారణ్డవవికీర్ణాని తటాకాని సరాంసి చ৷৷3.8.14৷৷ద్రక్ష్యసే దృష్టిరమ్యాణి గిరిప్రస్రవణాని చ.రమణీయాన్యరణ్యాని మయూరాభిరుతాని చ৷৷3.8.15৷৷"},{"sloka":"గమ్యతాం వత్స సౌమిత్రే భవానపి చ గచ్ఛతు.ఆగన్తవ్యం చ తే దృష్ట్వా పునరేవాశ్రమం మమ৷৷3.8.16৷৷"},{"sloka":"ఏవముక్తస్తథేత్యుక్త్వా కాకుత్స్థస్సహలక్ష్మణః.ప్రదక్షిణం మునిం కృత్వా ప్రస్థాతుముపచక్రమే৷৷3.8.17৷৷"},{"sloka":"తతశ్శుభతరే తూణీ ధనుషీ చాయతేక్షణా.దదౌ సీతా తయోర్భ్రాత్రోః ఖఙ్గౌ చ విమలౌ తతః৷৷3.8.18৷৷"},{"sloka":"ఆబధ్య చ శుభే తూణీ చాపే చాదాయ సుస్వనౌ.నిష్క్రాన్తావాశ్రమాద్గన్తుముభౌ తౌ రామలక్ష్మణౌ৷৷3.8.19৷৷"},{"sloka":"శ్రీమన్తౌ రూపసమ్పన్నౌ దీప్యమానౌ స్వతేజసా.ప్రస్థితౌ ధృతచాపౌ తౌ సీతయా సహ రాఘవౌ৷৷3.8.20৷৷"}]