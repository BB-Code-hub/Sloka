[{"sloka":"[Sita's admonition to Rama on the evil of attachment to weapons, after he had given up the kingdom.]సుతీక్ష్ణేనాభ్యనుజ్ఞాతం ప్రస్థితం రఘునన్దనమ్.హృద్యయా స్నిగ్ధయా వాచా భర్తారమిదమబ్రవీత్৷৷3.9.1৷৷"},{"sloka":"అయం ధర్మస్సుసూక్ష్మేణ విధినా ప్రాప్యతే మహాన్.నివృత్తేన తు శక్యోయం వ్యసనాత్కామజాదిహ৷৷3.9.2৷৷"},{"sloka":"త్రీణ్యేవ వ్యసనాన్యత్ర కామజాని భవన్త్యుత.మిథ్యావాక్యం పరమకం తస్మాద్గురుతరావుభౌ৷৷3.9.3৷৷పరదారాభిగమనం వినా వైరం చ రౌద్రతా."},{"sloka":"మిథ్యావాక్యం న తే భూతం న భవిష్యతి రాఘవ৷৷3.9.4৷৷కుతోభిలాషణం స్త్రీణాం పరేషాం ధర్మనాశనమ్."},{"sloka":"తవ నాస్తి మనుష్యేన్ద్ర న చాభూత్తే కదాచన৷৷3.9.5৷৷మనస్యపి తథా రామ న చైతద్విద్యతే క్వచిత్."},{"sloka":"స్వదారనిరతస్త్వం చ నిత్యమేవ నృపాత్మజ৷৷3.9.6৷৷ధర్మిష్ఠస్సత్యసన్ధశ్చ పితుర్నిర్దేశకారకః."},{"sloka":"సత్యసన్ధ! మహాభాగ! శ్రీమల్లక్ష్మణపూర్వజ!৷৷3.9.7৷৷త్వయి ధర్మశ్చ సత్యం చ త్వయి సర్వం ప్రతిష్ఠితమ్."},{"sloka":"తచ్చ సర్వం మహాబాహో శక్యం ధర్తుం జితేన్ద్రియైః৷৷3.9.8৷৷తవ వశ్యేన్ద్రియత్వం చ జానామి శుభదర్శన."},{"sloka":"తృతీయం యదిదం రౌద్రం పరప్రాణాభిహింసనమ్৷৷3.9.9৷৷నిర్వైరం క్రియతే మోహాత్తచ్చ తే సముపస్థితమ్."},{"sloka":"ప్రతిజ్ఞాతస్త్వయా వీర దణ్డకారణ్యవాసినామ్৷৷3.9.10৷৷ఋషీణాం రక్షణార్థాయ వధస్సంయతి రక్షసామ్."},{"sloka":"ఏతన్నిమిత్తం చ వనం దణ్డకా ఇతి విశ్రుతమ్৷৷3.9.11৷৷ప్రస్థితస్త్వం సహ భ్రాత్రా ధృతబాణశరాసనః."},{"sloka":"తతస్త్వాం ప్రస్థితం దృష్ట్వా మమ చిన్తాకులం మనః৷৷3.9.12৷৷త్వద్వృత్తం చిన్తయన్త్యా వై భవేన్నిశ్శ్రేయసం హితమ్."},{"sloka":"త్వాం చైవ ప్రస్థితం దృష్ట్వా రామ చిన్తాకులం మనః৷৷3.9.13৷৷సర్వతచశిన్తయ్నత్యా మే తవ నిశ్శ్రేయసం నృప.న హి మే రోచతే వీర గమనం దణ్డకాన్ప్రతి৷৷3.9.14৷৷కారణం తత్ర వక్ష్యామి వదన్త్యాశ్శ్రూయతాం మమ."},{"sloka":"త్వం హి బాణధనుష్పాణిర్భ్రాత్రా సహ వనం గతః৷৷3.9.15৷৷దృష్ట్వా వనచరాన్సర్వాన్కచ్చిత్కుర్యాశ్శరవ్యయమ్."},{"sloka":"క్షత్రియాణామపి ధనుర్హుతాశస్యేన్ధనాని చ৷৷3.9.16৷৷సమీపతస్స్థితం తేజో బలముచ్ఛ్రయతే భృశమ్."},{"sloka":"పురా కిల మహాబాహో తపస్స్వీ సత్యవాక్ఛుచిః৷৷3.9.17৷৷కస్మింశ్చిదభవత్పుణ్యే వనే రతమృగద్విజే."},{"sloka":"తస్యైవ తపసో విఘ్నం కర్తుమిన్ద్రశ్శచీపతిః৷৷3.9.18৷৷ఖఙ్గపాణిరథాగచ్ఛదాశ్రమం భటరూపధృత్."},{"sloka":"తస్మింస్తదాశ్రమపదే నిశితః ఖఙ్గ ఉత్తమః৷৷3.9.19৷৷స న్యాసవిధినా దత్తః పుణ్యే తపసి తిష్ఠతః."},{"sloka":"స తచ్ఛస్త్రమనుప్రాప్య న్యాసరక్షణతత్పరః৷৷3.9.20৷৷వనే తు విచరత్యేవ రక్షన్ప్రత్యయమాత్మనః."},{"sloka":"యత్ర గచ్ఛత్యుపాదాతుం మూలాని చ ఫలాని చ৷৷3.9.21৷৷న వినా యాతి తం ఖఙ్గం న్యాసరక్షణతత్పరః."},{"sloka":"నిత్యం శస్త్రం పరివహన్క్రమేణ స తపోధనః৷৷3.9.22৷৷చకార రౌద్రీం స్వాం బుద్ధిం త్యక్త్వా తపసి నిశ్చయమ్."},{"sloka":"తతస్సరౌద్రేభిరతః ప్రమత్తోధర్మకర్శితః৷৷3.9.23৷৷తస్య శస్త్రస్య సంవాసాజ్జగామ నరకం మునిః."},{"sloka":"ఏవమేతత్పురా వృత్తం శస్త్రసంయోగకారణమ్৷৷3.9.24৷৷అగ్నిసంయోగవద్ధేతుశ్శస్త్రసంయోగ ఉచ్యతే.స్నేహాచ్చ బహుమానాచ్చ స్మారయే త్వాం న శిక్షయే৷৷3.9.25৷৷"},{"sloka":"న కథఞ్చన సా కార్యా గృహీతధనుషా త్వయా.బుద్ధిర్వైరం  వినా హన్తుం రాక్షసాన్దణ్డకాశ్రితాన్৷৷3.9.26৷৷అపరాధం వినా హన్తుం లోకాన్వీర న కామయే."},{"sloka":"క్షత్రియాణాం తు వీరాణాం వనేషు నిరతాత్మనామ్৷৷3.9.27৷৷ధనుషా కార్యమేతావదార్తానాం త్వభిరక్షణమ్."},{"sloka":"క్వచ శస్త్రం క్వ చ వనం క్వ చ క్షాత్రం తపః క్వచ৷৷3.9.28৷৷వ్యావిద్ధమిదమస్మాభిర్ద్దేశధర్మస్తు పూజ్యతామ్."},{"sloka":"తదార్య కలుషా బుద్ధిర్జాయతే శస్త్రసేవనాత్৷৷3.9.29৷৷పునర్గత్వా త్వయోధ్యాయాం క్షత్రధర్మం చరిష్యసి."},{"sloka":"అక్షయా తు భవేత్ప్రీతిశ్శ్వశ్రూశ్వశురయోర్మమ৷৷3.9.30৷৷యది రాజ్యం పరిత్యజ్య భవేస్త్వం నిరతో మునిః."},{"sloka":"ధర్మాదర్థః ప్రభవతి ధర్మాత్ప్రభవతే సుఖమ్৷৷3.9.31৷৷ధర్మేణ లభతే సర్వం ధర్మసారమిదం జగత్."},{"sloka":"ఆత్మానం నియమైస్తైస్తై కర్శయిత్వా ప్రయత్నతః৷৷3.9.32৷৷ప్రాప్యతే నిపుణైర్ధర్మో న సుఖాల్లభ్యతే సుఖమ్."},{"sloka":"నిత్యం శుచిమతిస్సౌమ్య చర ధర్మం తపోవనే৷৷3.9.33৷৷సర్వం హి విదితం తుభ్యం త్రైలోక్యమపి తత్త్వతః."},{"sloka":"స్త్రీచాపలాదేతదుదాహృతం మే ధర్మం చ వక్తుం తవ కస్సమర్థః.విచార్య బుద్ధ్యా తు సహానుజేన యద్రోచతే తత్కురు మా చిరేణ৷৷3.9.34৷৷ "}]