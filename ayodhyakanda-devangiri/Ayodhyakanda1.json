[{"sloka":"[Description of Rama's virtues Dasaratha contemplates to install Rama as heirapparent Invites kings and elders from towns and villages to seek their opinion.]गच्छता मातुलकुलं भरतेन तदाऽनघ।शत्रुघ्नो नित्यशत्रुघ्नो नीतः प्रीतिपुरस्कृतः।।2.1.1।।"},{"sloka":"तत्र न्यवसद्भ्रात्रा सह सत्कारसत्कृतः।मातुलेनाश्वपतिना पुत्रस्नेहेन लालितः।।2.1.2।।"},{"sloka":"तत्रापि निवसन्तौ तौ तर्प्यमाणौ च कामतः।भ्रातरौ स्मरतां वीरौ वृद्धं दशरथं नृपम्।।2.1.3।।"},{"sloka":"राजाऽपि तौ महातेजा स्सस्मार प्रोषितौ सुतौ।उभौ भरतशत्रुघ्नौ महेन्द्रवरुणोपमौ।।2.1.4।।"},{"sloka":"सर्व एव तु तस्येष्टा श्चत्वारः पुरुषर्षभाः।स्वशरीराद्विनिर्वृत्ताश्चत्वार इव बाहवः।।2.1.5।।"},{"sloka":"तेषामपि महातेजा रामो रतिकरःपितुः।स्वयम्भूरिव भूतानां बभूव गुणवत्तरः।।2.1.6।।"},{"sloka":"स हि देवैरुदीर्णस्य रावणस्य वधार्थिभिः।अर्थितो मानुषे लोके जज्ञे विष्णुस्सनातनः।।2.1.7।।"},{"sloka":"कौशल्या शुशुभे तेन पुत्रेणामिततेजसा।यथा वरेण देवानामदितिर्वज्रपाणिना।।2.1.8।।"},{"sloka":"स हि रूपोपपन्नश्च वीर्यवाननसूयकः।भूमौवनुपमस्सूनुर्गुणैर्दशरथोपमः।।2.1.9।।"},{"sloka":"स तु नित्यं प्रशान्तात्मा मृदुपूर्वं च भाषते।उच्यमानोऽपि परुषं नोत्तरं प्रतिपद्यते।।2.1.10।।"},{"sloka":"कथञ्चिदुपकारेण कृतेनैकेन तुष्यति।न स्मरत्यपकाराणां शतमप्यात्मवत्तया।।2.1.11।।"},{"sloka":"शीलवृद्धैर्ज्ञानवृद्धैर्वयोवृद्धैश्च सज्जनैः।कथयन्नास्त वै नित्यमस्त्रयोग्यान्तरेष्वपि।।2.1.12।।"},{"sloka":"बुद्धिमान्मधुराभाषी पूर्वभाषी प्रियंवदः।वीर्यवान्न च वीर्येण महता स्वेन विस्मितः।।2.1.13।।"},{"sloka":"नचानृतकथो विद्वान् वृद्धानां प्रतिपूजकः।अनुरक्तः प्रजाभिश्च प्रजाश्चाप्यनुरञ्जते।।2.1.14।।"},{"sloka":"सानुक्रोशो जितक्रोधो ब्राह्मणप्रतिपूजकः।दीनानुकम्पी धर्मज्ञो नित्यं प्रग्रहवांश्चुचिः।।2.1.15।।"},{"sloka":"कुलोचितमतिः क्षात्रं धर्मं स्वं बहुमन्यते।मन्यते परया कीर्त्या महत्स्वर्गफलं ततः।।2.1.16।।"},{"sloka":"नाऽऽश्रेयसि रतो विद्वान्नविरुद्धकथारुचिः।उत्तरोत्तरयुक्तौ च वक्ता वाचस्पतिर्यथा।।2.1.17।।"},{"sloka":"अरोगस्तरुणो वाग्मी वपुष्मान्देशकालवित्।लोके पुरुषसारज्ञ स्साधुरेको विनिर्मितः।।2.1.18।।"},{"sloka":"स तु श्रेष्ठैर्गुणैर्युक्तः प्रजानां पार्थिवात्मजः।बहिश्चर इव प्राणो बभूव गुणतः प्रियः।।2.1.19।।"},{"sloka":"सम्यग्विद्याव्रतस्नातो यथावत्साङ्गवेदवित्।इष्वस्त्रे च पितु श्श्रेष्ठो बभूव भरताग्रजः।।2.1.20।।"},{"sloka":"कल्याणाभिजन स्साधुरदीन स्सत्यवागृजुः।वृद्धैरभिविनीतश्च द्विजैर्धर्मार्थदर्शिभिः।।2.1.21।।"},{"sloka":"धर्मकामार्थतत्त्वज्ञः स्मृतिमान्प्रतिभानवान्।लौकिके समयाचारे कृतकल्पो विशारदः।।2.1.22।।"},{"sloka":"निभृत स्संवृताकारो गुप्तमन्त्र स्सहायवान्।अमोघक्रोधहर्षश्च त्यागसंयमकालवित्।।2.1.23।।"},{"sloka":"दृढभक्ति स्स्थिरप्रज्ञो नासद्ग्राही न दुर्वचाः।निस्तन्द्रिरप्रमत्तश्च स्वदोषपरदोषवित्।।2.1.24।।"},{"sloka":"शास्त्रज्ञश्च कृतज्ञश्च पुरुषान्तरकोविदः।यः प्रग्रहानुग्रहयोर्यथान्यायं विचक्षणः।।2.1.25।।"},{"sloka":"सत्सङ्ग्रहप्रग्रहणे स्थानविन्निग्रहस्य च।आयकर्मण्युपायज्ञ स्सन्दृष्टव्ययकर्मवित्।।2.1.26।।"},{"sloka":"श्रैष्ठ्यं शास्त्रसमूहेषु प्राप्तो व्यामिश्रकेषु च।अर्थधमौ च सङ्गृह्य सुखतन्त्रो न चालसः।।2.1.27।।"},{"sloka":"वैहारिकाणां शिल्पानां विज्ञाताऽऽर्थविभागवित्।आरोहे विनये चैव युक्तो वारणवाजिनाम्।।2.1.28।।"},{"sloka":"धनुर्वेदविदां श्रेष्ठो लोकेऽतिरथसम्मतः।अभियाता प्रहर्ता च सेनानयविशारदः।।2.1.29।।"},{"sloka":"अप्रधृष्यश्च सङ्ग्रामे क्रुध्दैरपि सुरासुरैः।\n\nअनसूयो जितक्रोधो न दृप्तो न च मत्सरी।।2.1.30।।\n\nन चावमन्ता भूतानां न च कालवशानुगः।"},{"sloka":"एवं श्रेष्ठगुणैर्युक्तः प्रजानां पार्थिवात्मजः।।2.1.31।।\n\nसम्मतस्त्रिषु लोकेषु वसुधायाः क्षमागुणैः।\nबुद्ध्या बृहस्पतेस्तुल्यो वीर्येणापि शचीपतेः।।2.1.32।।\n "},{"sloka":"एवं श्रेष्ठगुणैर्युक्तः प्रजानां पार्थिवात्मजः।।2.1.31।।\n\nसम्मतस्त्रिषु लोकेषु वसुधायाः क्षमागुणैः।\nबुद्ध्या बृहस्पतेस्तुल्यो वीर्येणापि शचीपतेः।।2.1.32।।\n"},{"sloka":"तथा सर्वप्रजाकान्तैः प्रीतिसंजननैः पितुः।\n\nगुणैर्विरुरुचे रामो दीप्तस्सूर्य इवांशुभिः।।2.1.33।।\n "},{"sloka":"\nतमेवं व्रतसम्पन्नमप्रधृष्यपराक्रमम्।\n\nलोक पालोपमं नाथमकामयत मेदिनी।।2.1.34।।\n "},{"sloka":"एतैस्तु बहुभिर्युक्तं गुणैरनुपमैः सुतम्।\nदृष्ट्वा दशरथो राजा चक्रे चिन्तां परन्तपः।।2.1.35।।\n "},{"sloka":"अथ राज्ञो बभूवैवं वृद्धस्य चिरजीविनः।\nप्रीतिरेषा कथं रामो राजा स्यान्मयि जीवति।।2.1.36।।\n "},{"sloka":"एषा ह्यस्य परा प्रीतिर्हृदि संपरिवर्तते।\nकदा नाम सुतं द्रक्ष्याम्यभिषिक्तमहं प्रियम्।।2.1.37।।\n "},{"sloka":"वृद्धिकामो हि लोकस्य सर्वभूतानुकम्पनः।\nमत्तः प्रियतरो लोके पर्जन्य इव वृष्टिमान्।।2.1.38।।"},{"sloka":"यमशक्रसमो वीर्ये बृहस्पतिसमो मतौ।।2.1.39।।\n\nमहीधरसमो धृत्यां मत्तश्च गुणवत्तरः।\n "},{"sloka":"\nमहीमहमिमां कृत्स्नामधितिष्ठन्तमात्मजम्।।2.1.40।।\n\nअनेन वयसा दृष्ट्वा यथास्वर्गमवाप्नुयाम्।\n "},{"sloka":"इत्येतैर्विविधैस्तैस्तैरन्यपार्थिवदुर्लभैः।।2.1.41।।\n\nशिष्टैरपरिमेयैश्च लोके लोकोत्तरैर्गुणैः।\n\nतं समीक्ष्य महाराजो युक्तं समुदितैश्शुभैः।।2.1.42।।\n\nनिश्चित्य सचिवैस्सार्धं युवराजममन्यत।\n "},{"sloka":"\nइत्येतैर्विविधैस्तैस्तैरन्यपार्थिवदुर्लभैः।।2.1.41।।\n\nशिष्टैरपरिमेयैश्च लोके लोकोत्तरैर्गुणैः।\n\nतं समीक्ष्य महाराजो युक्तं समुदितैश्शुभैः।।2.1.42।।\n\nनिश्चित्य सचिवैस्सार्धं युवराजममन्यत।\n "},{"sloka":"दिव्यन्तरिक्षे भूमौ च घोरमुत्पातजं भयम्।।2.1.43।।\n\nस़ञ्चचक्षेऽथ मेधावी शरीरे चात्मनो जराम्।"},{"sloka":"पूर्णचन्द्राननस्याथ शोकापनुदमात्मनः।।2.1.44।।\n\nलोके रामस्य बुबुधे सम्प्रियत्वं महात्मनः।\n\n\n "},{"sloka":"आत्मनश्च प्रजानां च श्रेयसे च प्रियेण च।।2.1.45।।\n\nप्राप्तकालेन धर्मात्मा भक्त्या त्वरितवान् नृपः।"},{"sloka":"नानानगरवास्तव्यान्पृथग्जानपदानपि।।2.1.46।।\n\nसमानिनाय मेदिन्याः प्रधानान्पृथिवीपतीन्।"},{"sloka":"तान्वेश्मनानाभरणैर्यथाऽर्हं प्रतिपूजितान्।।2.1.47।।ददर्शालङ्कृतो राजा प्रजापतिरिव प्रजाः।"},{"sloka":"\nन तु केकयराजानं जनकं वा नराधिपः।।2.1.48।।\n\nत्वरया चानयामास पश्चात्तौ श्रोष्यतः प्रियम्।"},{"sloka":"\nअथोपविष्टे नृपतौ तस्मिन्परबलार्दने।।2.1.49।।\n\nततः प्रविविशु श्शेषा राजानो लोकसम्मताः।"},{"sloka":"अथ राजवितीर्णेषु विविधेष्वासनेषु च।।2.1.50।।\n\nराजानमेवाभिमुखाः निषेदुर्नियता नृपाः।\n\n\n\nसलब्धमानैर्विनयान्वितैर्नृपैः\n\nपुरालयैर्जानपदैश्च मानदैः।\n\nउपोपविष्टैर्नृपतिर्वृतो बभौ\n\nसहस्रचक्षुर्भगवानिवामरैः।।2.1.51।।\n "}]