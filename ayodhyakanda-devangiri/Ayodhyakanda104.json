[{"sloka":"[Bharata beseeches Rama repeatedly -- Rama justifies his obedience to his father's command.]तं तु राम स्समाश्वास्य भ्रातरं गुरवत्सलम्।लक्ष्मणेन सह भ्रात्रा प्रष्टुं समुपचक्रमे।।2.104.1।।"},{"sloka":"किमेतदिच्छेयमहं श्रोतुं प्रव्याहृतं त्वया।यस्मात्त्वमागतो देशमिमं चीरजटाजिनः।।2.104.2।।"},{"sloka":"यन्निमित्तमिमं देशं कृष्णाजिनजटाधरः।\n\nहित्वा राज्यं प्रविष्टस्त्वं तत्सर्वं वक्तुमर्हसि।।2.104.3।।\n "},{"sloka":"इत्युक्तः कैकयीपुत्रः काकुत्स्थेन महात्मना।प्रगृह्य बलवद्भूयः प्राञ्जलिर्वाक्यमब्रवीत्।।2.104.4।।"},{"sloka":"आर्यं तातः परित्यज्य कृत्वा कर्म सुदुष्करम्।\n\nगत: स्वर्ग महाबाहुः पुत्रशोकाभिपीडितः।।2.104.5।।\n "},{"sloka":"स्त्रिया नियुक्तः कैकेय्या मम मात्रा परन्तप।\n\nचकार सा महत्पापमिदमात्मयशोहरम्।।2.104.6।।\n "},{"sloka":"सा राज्यफलमप्राप्य विधवा शोककर्शिता।पतिष्यति महाघोरे निरये जननी मम।।2.104.7।।"},{"sloka":"तस्य मे दासभूतस्य प्रसादं कर्तुमर्हसि।अभिषिञ्चस्व चाद्येव राज्येन मघवानिव।।2.104.8।।"},{"sloka":"इमाः प्रकृतय स्सर्वा विधवा मातरश्च याः।त्वत्सकाशमनुप्राप्ता प्रसादं कर्तुमर्हसि।।2.104.9।।"},{"sloka":"तदानुपूर्व्या युक्तं च युक्तं चात्मनि मानद।राज्यं प्राप्नुहि धर्मेण सकामान्सुहृदः कुरु।।2.104.10।।"},{"sloka":"भवत्वविधवा भूमि स्समग्रा पतिना त्वया।शशिना विमलेनेव शारदी रजनी यथा।।2.104.11।।"},{"sloka":"एभिश्च सचिवैस्सार्धं शिरसा याचितो मया।\n\nभ्रातु  शिष्यस्य दासस्य प्रसादं कर्तुमर्हसि।।2.104.12।।\n "},{"sloka":"तदिदं शाश्वतं पित्र्यं सर्वं प्रकृतिमण्डलम्।पूजितं पुरुषव्याघ्र नातिक्रमितुमर्हसि।।2.104.13।।"},{"sloka":"एवमुक्त्वा महाबाहु स्सबाष्पः कैकयीसुतः।\n\nरामस्य शिरसा पादौ जग्राह भरत: पुन:।।2.104.14।।\n "},{"sloka":"तं मत्तमिव मातङ्गं निःश्वसन्तं पुन पुनः।भ्रातरं भरतं रामः परिष्वज्येदमब्रवीत्।।2.104.15।।"},{"sloka":"कुलीन:सत्त्वसम्पन्नस्तेजस्वी चरितव्रतः।\n\nराज्यहेतोः कथं पापमाचरेत्त्वद्विधो जनः।।2.104.16।।\n "},{"sloka":"न दोषं त्वयि पश्यामि सूक्ष्ममप्यरिसूदन।न चापि जननीं बाल्यात्त्वं विगर्हितुमर्हसि।।2.104.17।।"},{"sloka":"कामकारो महाप्राज्ञ गुरूणां सर्वदाऽनघ।उपपन्नेषु दारेषु पुत्रेषु च विधीयते।।2.104.18।।"},{"sloka":"वयमस्य यथा लोके सङ्ख्याता: सौम्य साधुभिः।\n\nभार्याः पुत्राश्च शिष्याश्च त्वमनुज्ञातुमर्हसि।।2.104.19।।\n "},{"sloka":"वने वा चीरवसनं सौम्य कृष्णाजिनाम्बरम्।राज्ये वाऽपि महाराजो मां वासयितुमीश्वरः।।2.104.20।।"},{"sloka":"यावत पितरि धर्मज्ञे गौरवं लोकसत्कृतम्।\n\nतावद्धर्मभृतां श्रेष्ठ जनन्यामपि गौरवम्।।2.104.21।।\n "},{"sloka":"एताभ्यां धर्मशीलाभ्यां वनं गच्छेति राघव।\n\nमातापितृभ्यामुक्तोऽहं कथमन्यत्समाचरे।।2.104.22।।\n "},{"sloka":"त्वया राज्यमयोध्यायां प्राप्तव्यं लोकसत्कृतम्।वस्तव्यं दण्डकारण्ये मया वल्कलवाससा।।2.104.23।।"},{"sloka":"एवं कृत्वा महाराजो विभागं लोकसन्निधौ।व्यादिश्य च महातेजा दिवं दशरथो गतः।।2.104.24।।"},{"sloka":"स च प्रमाणं धर्मात्मा राजा लोकगुरुस्तव।पित्रा दत्तं यथाभागमुपभोक्तुं त्वमर्हसि।।2.104.25।।"},{"sloka":"चतुर्दश समास्सौम्य दण्डकारण्यमाश्रितः।उपभोक्ष्ये त्वहं दत्तं भागं पित्रा महात्मना।।2.104.26।।"},{"sloka":"यदब्रवीन्मां नरलोकसत्कृतः पिता महात्मा विबुधाधिपोपमः।तदेव मन्ये परमात्मनो हितं न सर्वलोकेश्वर भावमप्ययम्।।2.104.27।।"}]