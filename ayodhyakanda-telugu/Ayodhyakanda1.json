[{"sloka":"[Description of Rama's virtues- Dasaratha contemplates to install Rama as heir-apparent- Invites kings and elders from towns and villages to seek their opinion.]గచ్ఛతా మాతులకులం భరతేన తదానఘ.శత్రుఘ్నో నిత్యశత్రుఘ్నో నీతః ప్రీతిపురస్కృతః৷৷2.1.1৷৷"},{"sloka":"తత్ర న్యవసద్భ్రాత్రా సహ సత్కారసత్కృతః.మాతులేనాశ్వపతినా పుత్రస్నేహేన లాలితః৷৷2.1.2৷৷"},{"sloka":"తత్రాపి నివసన్తౌ తౌ తర్ప్యమాణౌ చ కామతః.భ్రాతరౌ స్మరతాం వీరౌ వృద్ధం దశరథం నృపమ్৷৷2.1.3৷৷"},{"sloka":"రాజాపి తౌ మహాతేజా స్సస్మార ప్రోషితౌ సుతౌ.ఉభౌ భరతశత్రుఘ్నౌ మహేన్ద్రవరుణోపమౌ৷৷2.1.4৷৷"},{"sloka":"సర్వ ఏవ తు తస్యేష్టా శ్చత్వారః పురుషర్షభాః.స్వశరీరాద్వినిర్వృత్తాశ్చత్వార ఇవ బాహవః৷৷2.1.5৷৷"},{"sloka":"తేషామపి మహాతేజా రామో రతికరఃపితుః.స్వయమ్భూరివ భూతానాం బభూవ గుణవత్తరః৷৷2.1.6৷৷"},{"sloka":"స హి దేవైరుదీర్ణస్య రావణస్య వధార్థిభిః.అర్థితో మానుషే లోకే జజ్ఞే విష్ణుస్సనాతనః৷৷2.1.7৷৷"},{"sloka":"కౌశల్యా శుశుభే తేన పుత్రేణామితతేజసా.యథా వరేణ దేవానామదితిర్వజ్రపాణినా৷৷2.1.8৷৷"},{"sloka":"స హి రూపోపపన్నశ్చ వీర్యవాననసూయకః.భూమౌవనుపమస్సూనుర్గుణైర్దశరథోపమః৷৷2.1.9৷৷"},{"sloka":"స తు నిత్యం ప్రశాన్తాత్మా మృదుపూర్వం చ భాషతే.ఉచ్యమానోపి పరుషం నోత్తరం ప్రతిపద్యతే৷৷2.1.10৷৷"},{"sloka":"కథఞ్చిదుపకారేణ కృతేనైకేన తుష్యతి.న స్మరత్యపకారాణాం శతమప్యాత్మవత్తయా৷৷2.1.11৷৷"},{"sloka":"శీలవృద్ధైర్జ్ఞానవృద్ధైర్వయోవృద్ధైశ్చ సజ్జనైః.కథయన్నాస్త వై నిత్యమస్త్రయోగ్యాన్తరేష్వపి৷৷2.1.12৷৷"},{"sloka":"బుద్ధిమాన్మధురాభాషీ పూర్వభాషీ ప్రియంవదః.వీర్యవాన్న చ వీర్యేణ మహతా స్వేన విస్మితః৷৷2.1.13৷৷"},{"sloka":"నచానృతకథో విద్వాన్ వృద్ధానాం ప్రతిపూజకః.అనురక్తః ప్రజాభిశ్చ ప్రజాశ్చాప్యనురఞ్జతే৷৷2.1.14৷৷"},{"sloka":"సానుక్రోశో జితక్రోధో బ్రాహ్మణప్రతిపూజకః.దీనానుకమ్పీ ధర్మజ్ఞో నిత్యం ప్రగ్రహవాంశ్చుచిః৷৷2.1.15৷৷"},{"sloka":"కులోచితమతిః క్షాత్రం ధర్మం స్వం బహుమన్యతే.మన్యతే పరయా కీర్త్యా మహత్స్వర్గఫలం తతః৷৷2.1.16৷৷"},{"sloka":"నాశ్రేయసి రతో విద్వాన్నవిరుద్ధకథారుచిః.ఉత్తరోత్తరయుక్తౌ చ వక్తా వాచస్పతిర్యథా৷৷2.1.17৷৷"},{"sloka":"అరోగస్తరుణో వాగ్మీ వపుష్మాన్దేశకాలవిత్.లోకే పురుషసారజ్ఞ స్సాధురేకో వినిర్మితః৷৷2.1.18৷৷"},{"sloka":"స తు శ్రేష్ఠైర్గుణైర్యుక్తః ప్రజానాం పార్థివాత్మజః.బహిశ్చర ఇవ ప్రాణో బభూవ గుణతః ప్రియః৷৷2.1.19৷৷"},{"sloka":"సమ్యగ్విద్యావ్రతస్నాతో యథావత్సాఙ్గవేదవిత్.ఇష్వస్త్రే చ పితు శ్శ్రేష్ఠో బభూవ భరతాగ్రజః৷৷2.1.20৷৷"},{"sloka":"కల్యాణాభిజన స్సాధురదీన స్సత్యవాగృజుః.వృద్ధైరభివినీతశ్చ ద్విజైర్ధర్మార్థదర్శిభిః৷৷2.1.21৷৷"},{"sloka":"ధర్మకామార్థతత్త్వజ్ఞః స్మృతిమాన్ప్రతిభానవాన్.లౌకికే సమయాచారే కృతకల్పో విశారదః৷৷2.1.22৷৷"},{"sloka":"నిభృత స్సంవృతాకారో గుప్తమన్త్ర స్సహాయవాన్.అమోఘక్రోధహర్షశ్చ త్యాగసంయమకాలవిత్৷৷2.1.23৷৷"},{"sloka":"దృఢభక్తి స్స్థిరప్రజ్ఞో నాసద్గ్రాహీ న దుర్వచాః.నిస్తన్ద్రిరప్రమత్తశ్చ స్వదోషపరదోషవిత్৷৷2.1.24৷৷"},{"sloka":"శాస్త్రజ్ఞశ్చ కృతజ్ఞశ్చ పురుషాన్తరకోవిదః.యః ప్రగ్రహానుగ్రహయోర్యథాన్యాయం విచక్షణః৷৷2.1.25৷৷"},{"sloka":"సత్సఙ్గ్రహప్రగ్రహణే స్థానవిన్నిగ్రహస్య చ.ఆయకర్మణ్యుపాయజ్ఞ స్సన్దృష్టవ్యయకర్మవిత్৷৷2.1.26৷৷"},{"sloka":"శ్రైష్ఠ్యం శాస్త్రసమూహేషు ప్రాప్తో వ్యామిశ్రకేషు చ.అర్థధమౌ చ సఙ్గృహ్య సుఖతన్త్రో న చాలసః৷৷2.1.27৷৷"},{"sloka":"వైహారికాణాం శిల్పానాం విజ్ఞాతార్థవిభాగవిత్.ఆరోహే వినయే చైవ యుక్తో వారణవాజినామ్৷৷2.1.28৷৷"},{"sloka":"ధనుర్వేదవిదాం శ్రేష్ఠో లోకేతిరథసమ్మతః.అభియాతా ప్రహర్తా చ సేనానయవిశారదః৷৷2.1.29৷৷"},{"sloka":"అప్రధృష్యశ్చ సఙ్గ్రామే క్రుధ్దైరపి సురాసురైః.అనసూయో జితక్రోధో న దృప్తో న చ మత్సరీ.న చావమన్తా భూతానాం న చ కాలవశానుగః৷৷2.1.30৷৷"},{"sloka":"ఏవం శ్రేష్ఠగుణైర్యుక్తః ప్రజానాం పార్థివాత్మజః.సమ్మతస్త్రిషు లోకేషు వసుధాయాః క్షమాగుణైః৷৷2.1.31৷৷బుద్ధ్యా బృహస్పతేస్తుల్యో వీర్యేణాపి శచీపతేః."},{"sloka":"తథా సర్వప్రజాకాన్తైః ప్రీతిసంజననైః పితుః৷৷2.1.32৷৷గుణైర్విరురుచే రామో దీప్తస్సూర్య ఇవాంశుభిః."},{"sloka":"తమేవం వ్రతసమ్పన్నమప్రధృష్యపరాక్రమమ్৷৷2.1.33৷৷లోక పాలోపమం నాథమకామయత మేదినీ."},{"sloka":"ఏతైస్తు బహుభిర్యుక్తం గుణైరనుపమైస్సుతమ్৷৷2.1.34৷৷దృష్ట్వా దశరథో రాజా చక్రే చిన్తాం పరన్తపః."},{"sloka":"అథ రాజ్ఞో బభూవైవం వృద్ధస్య చిరజీవినః৷৷2.1.35৷৷ప్రీతిరేషా కథం రామో రాజా స్యాన్మయి జీవతి."},{"sloka":"ఏషా హ్యస్య పరా ప్రీతిర్హృది సంపరివర్తతే৷৷2.1.36৷৷కదా నామ సుతం ద్రక్ష్యామ్యభిషిక్తమహం ప్రియమ్."},{"sloka":"వృద్ధికామో హి లోకస్య సర్వభూతానుకమ్పనః৷৷2.1.37৷৷మత్తః ప్రియతరో లోకే పర్జన్య ఇవ వృష్టిమాన్."},{"sloka":"యమశక్రసమో వీర్యే బృహస్పతిసమో మతౌ৷৷2.1.38৷৷మహీధరసమో ధృత్యాం మత్తశ్చ గుణవత్తరః."},{"sloka":"మహీమహమిమాం కృత్స్నామధితిష్ఠన్తమాత్మజమ్৷৷2.1.39৷৷అనేన వయసా దృష్ట్వా యథాస్వర్గమవాప్నుయామ్."},{"sloka":"ఇత్యేతైర్వివిధైస్తైస్తైరన్యపార్థివదుర్లభైః৷৷2.1.40৷৷శిష్టైరపరిమేయైశ్చ లోకే లోకోత్తరైర్గుణైః.తం సమీక్ష్య మహారాజో యుక్తం సముదితైశ్శుభైః৷৷2.1.41৷৷నిశ్చిత్య సచివైస్సార్ధం యువరాజమమన్యత."},{"sloka":"దివ్యన్తరిక్షే భూమౌ చ ఘోరముత్పాతజం భయమ్৷৷2.1.42৷৷స్చచక్షేథ మేధావీ శరీరే చాత్మనో జరామ్."},{"sloka":"పూర్ణచన్ద్రాననస్యాథ శోకాపనుదమాత్మనః৷৷2.1.43৷৷లోకే రామస్య బుబుధే సమ్ప్రియత్వం మహాత్మనః."},{"sloka":"ఆత్మనశ్చ ప్రజానాం చ శ్రేయసే చ ప్రియేణ చ৷৷2.1.44৷৷ప్రాప్తకాలేన ధర్మాత్మా భక్త్యా త్వరితవాన్ నృపః."},{"sloka":"నానానగరవాస్తవ్యాన్పృథగ్జానపదానపి৷৷2.1.46৷৷సమానినాయ మేదిన్యాః ప్రధానాన్పృథివీపతీన్."},{"sloka":"న తు కేకయరాజానం జనకం వా నరాధిపః৷৷2.1.46৷৷త్వరయా చానయామాస పశ్చాత్తౌ శ్రోష్యతః ప్రియమ్."},{"sloka":"తాన్వేశ్మనానాభరణైర్యథార్హం ప్రతిపూజితాన్৷৷2.1.47৷৷దదర్శాలఙ్కృతో రాజా ప్రజాపతిరివ ప్రజాః."},{"sloka":"అథోపవిష్టే నృపతౌ తస్మిన్పరబలార్దనే৷৷2.1.48৷৷తతః ప్రవివిశు శ్శేషా రాజానో లోకసమ్మతాః."},{"sloka":"అథ రాజవితీర్ణేషు వివిధేష్వాసనేషు చ৷৷2.1.49৷৷రాజానమేవాభిముఖాః నిషేదుర్నియతా నృపాః."},{"sloka":"సలబ్ధమానైర్వినయాన్వితైర్నృపైఃపురాలయైర్జానపదైశ్చ మానదైః.   ఉపోపవిష్టైర్నృపతిర్వృతో బభౌసహస్రచక్షుర్భగవానివామరైః৷৷2.1.50৷৷"}]