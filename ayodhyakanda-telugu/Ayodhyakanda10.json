[{"sloka":"[King Dasaratha enters the palace of Kaikeyi who is in the chamber of wrath--tries to pacify her in different ways.]విదర్శితా యదా దేవీ కుబ్జయా పాపయా భృశమ్.తదా శేతే స్మ సా భూమౌ దిగ్ధవిద్ధేవ కిన్నరీ৷৷2.10.1৷৷"},{"sloka":"నిశ్చిత్య మనసా కృత్యం సా సమ్యగితి భామినీ.మన్థరాయై శనైస్సర్వమాచచక్షే విచక్షణా৷৷2.10.2৷৷"},{"sloka":"సా దీనా నిశ్చయం కృత్వా మన్థరావాక్యమోహితా.నాగకన్యేవ నిశ్వస్య దీర్ఘముష్ణం చ భామినీ৷৷2.10.3৷৷ముహూర్తం చిన్తయామాస మార్గమాత్మసుఖావహమ్."},{"sloka":"సా సుహృచ్చార్థకామా చ తం నిశమ్య సునిశ్చయమ్৷৷2.10.4৷৷బభూవ పరమప్రీతా సిధ్దిం ప్రాప్యేవ మన్థరా.  "},{"sloka":"అథ సా రుషితా దేవీ సమ్యక్కృత్వా వినిశ్చయమ్৷৷2.10.5৷৷సంవివేశాబలా భూమౌ నివేశ్య భృకుటీం ముఖే."},{"sloka":"తతశ్చిత్రాణి మాల్యాని దివ్యాన్యాభరణాని చ৷৷2.10.6৷৷అపవిద్ధాని కైకేయ్యా తాని భూమిం ప్రపేదిరే."},{"sloka":"తయా తాన్యపవిద్ధాని మాల్యాన్యాభరణాని చ৷৷2.10.7৷৷అశోభయన్త వసుధాం నక్షత్రాణి యథా నభః."},{"sloka":"క్రోధాగారే నిపతితా సా బభౌ మలినామ్బరా৷৷2.10.8৷৷ఏకవేణీం దృఢం బద్వా గతసత్త్వేవ కిన్నరీ."},{"sloka":"ఆజ్ఞాప్య చ మహారాజో రాఘవస్యాభిషేచనమ్৷৷2.10.9৷৷ఉపస్థానమనుజ్ఞాప్య ప్రవివేశ నివేశనమ్."},{"sloka":"అద్య రామాభిషేకో వై ప్రసిద్ధ ఇతి జజ్ఞివాన్৷৷2.10.10৷৷ప్రియార్హాం ప్రియమాఖ్యాతుం వివేశాన్తఃపురం వశీ."},{"sloka":"స కైకేయ్యా గృహం శ్రేష్ఠం ప్రవివేశ మహాయశాః৷৷2.10.11৷৷పాణ్డురాభ్రమివాకాశం రాహుయుక్తం నిశాకరః."},{"sloka":"శుకబర్హిణసఙ్ఘుష్టం క్రౌఞ్చహంసరుతాయుతమ్৷৷2.10.12৷৷వాదిత్రరవసఙ్ఘుష్టం కుబ్జా వామనికాయుతమ్.లతాగృహైశ్చిత్రగృహైశ్చమ్పకాశోకశోభితైః৷৷2.10.13৷৷దాన్తరాజతసౌవర్ణవేదికాభి స్సమాయుతమ్.నిత్యపుష్పఫలైర్వృక్షైర్వాపీభిశ్చోపశోభితమ్৷৷2.10.14৷৷దాన్తరజతసౌవర్ణైస్సంవృతం పరమాసనైః.వివిధైరన్నపానైశ్చ భక్ష్యైశ్చ వివిధైరపి৷৷2.10.15৷৷ఉపపన్నం మహార్హైశ్చ భూషితైస్త్రిదివోపమమ్.తత్ప్రవిశ్య మహారాజస్స్వమన్తః పురమృద్ధిమత్৷৷2.10.16৷৷న దదర్శ ప్రియాం రాజా కైకేయీం శయనోత్తమే."},{"sloka":"కామబలసంయుక్తో రత్యర్థం మనుజాధిపః৷৷2.10.17৷৷అపశ్యన్దయితాం భార్యాం పప్రచ్ఛ విషసాద చ."},{"sloka":"న హి తస్య పురా దేవీ తాం వేలామత్యవర్తత৷৷2.10.18৷৷న చ రాజా గృహం శూన్యం ప్రవివేశ కదాచన."},{"sloka":"తతో గృహగతో రాజా కైకేయీం పర్యపృచ్ఛత৷৷2.10.19৷৷యథా పూర్వమవిజ్ఞాయ స్వార్థలిప్సుమపణ్డితామ్."},{"sloka":"ప్రతీహారీ త్వథోవాచ సన్త్రస్తా సుకృతాఞ్జలిః৷৷2.10.20৷৷దేవ దేవీ భృశం కృద్ధా క్రోధాగారమభిదృతా."},{"sloka":"ప్రతీహార్యా వచశ్శృత్వా రాజా పరమదుర్మనాః৷৷2.10.21৷৷విషసాద పునర్భూయో లులితవ్యాకులేన్ద్రియః৷৷"},{"sloka":"తత్ర తాం పతితాం భూమౌ శయానామతథోచితామ్৷৷2.10.22৷৷ప్రతప్త ఇవ దుఃఖేన సోపశ్యజ్జగతీపతిః."},{"sloka":"స వృద్ధస్తరుణీం భార్యాం ప్రాణేభ్యోపి గరీయసీమ్৷৷2.10.23৷৷అపాపః పాపసఙ్కల్పాం దదర్శ ధరణీతలే.లతామివ వినిష్కృత్తాం పతితాం దేవతామివ৷৷2.10.24৷৷కిన్నరీమివ నిర్ధూతాం చ్యుతామప్సరసం యథా.మాయామివ పరిభ్రష్టాం హరిణీమివ సంయతామ్৷৷2.10.25৷৷"},{"sloka":"కరేణుమివ దిగ్ధేన విద్ధాం మృగయునా వనే.మహాగజ ఇవారణ్యే స్నేహాత్పరిమమర్శ తామ్৷৷2.10.26৷৷"},{"sloka":"పరిమృశ్య చ పాణిభ్యామభిసన్త్రస్తచేతనః.కామీ కమలపత్రాక్షీమువాచ వనితామిదమ్৷৷2.10.27৷৷"},{"sloka":"న తేహమభిజానామి క్రోధమాత్మని సంశ్రితమ్.దేవి! కేనాభిశప్తాసి కేన వాసి విమానితా৷৷2.10.28৷৷యదిదం మమ దుఃఖాయ శేషే కల్యాణి! పాంసుషు."},{"sloka":"భూమౌ శేషే కిమర్థం త్వం మయి కల్యాణచేతసి৷৷2.10.29৷৷భూతోపహతచిత్తేవ మమ చిత్తప్రమాథినీ."},{"sloka":"సన్తి మే కుశలా వైద్యాస్త్వభితుష్టాశ్చ సర్వశః৷৷2.10.30৷৷సుఖితాం త్వాం కరిష్యన్తి వ్యాధిమాచక్ష్వ భామినీ."},{"sloka":"కస్య వా తే ప్రియం కార్యం కేన వా విప్రియం కృతమ్৷৷2.10.31৷৷కః ప్రియం లభతామద్య కో వా సుమహదప్రియమ్."},{"sloka":"మా రోదీర్మా చ కార్షీస్త్వం దేవి! సంపరిశోషణమ్৷৷2.10.32৷৷అవధ్యో వధ్యతాం కో వా కో వా వధ్యో విముచ్యతామ్.దరిద్రః కో భవత్వాఢ్యో ద్రవ్యవాన్వాప్యకిఞ్చనః৷৷2.10.33৷৷"},{"sloka":"అహం చైవ మదీయాశ్చ సర్వే తవ వశానుగాః.న తే కిఞ్చిదభిప్రాయం వ్యాహన్తుమహముత్సహే৷৷2.10.34৷৷"},{"sloka":"ఆత్మనో జీవితేనాపి బ్రూహి యన్మనసేచ్ఛసి.బలమాత్మని జానన్తీ న మాం శఙ్కితుమర్హసి৷৷2.10.35৷৷కరిష్యామి తవ ప్రీతిం సుకృతేనాపి తే శపే."},{"sloka":"యావదావర్తతే చక్రం తావతీ మే వసున్ధరా৷৷2.10.36৷৷ప్రాచీనాస్సిన్ధుసౌవీరా స్సౌరాష్ట్రా దక్షిణాపథాః.వఙ్గాఙ్గమగధాః మత్స్యాః సమృద్ధా కాశికోసలాః৷৷2.10.37৷৷"},{"sloka":"తత్ర జాతం బహు ద్రవ్యం ధనధాన్యమజావికమ్.తతో వృణీష్వ! కైకేయి యద్యత్త్వం మనసేచ్ఛసి৷৷2.10.38৷৷"},{"sloka":"కిమాయాసేన తే భీరు! ఉత్తిష్ఠోత్తిష్ఠ శోభనే.తత్త్వం మే బ్రూహి కైకేయి! యతస్తే భయమాగతమ్৷৷2.10.39৷৷తత్తే వ్యపనయిష్యామి నీహారమివ రశ్మివాన్."},{"sloka":"తథోక్తా సా సమాశ్వస్తా వక్తుకామా తదప్రియమ్৷৷2.10.40৷৷పరిపీడయితుం భూయో భర్తారముపచక్రమే."}]