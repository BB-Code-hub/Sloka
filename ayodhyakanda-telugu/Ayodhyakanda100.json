[{"sloka":"[Meeting of Bharata and Rama --- Rama enquires about his father and others --- about Bharata's rule at Ayodhya.]జటిలం చీరవసనం ప్రాఞ్జలిం పతితం భువి.దదర్శ రామో దుర్దర్శం యుగాన్తే భాస్కరంయథా৷৷2.100.1৷৷"},{"sloka":"కథంచిదభివిజ్ఞాయ వివర్ణవదనం కృశమ్.భ్రాతరం భరతం రామః పరిజగ్రాహ బాహునా৷৷2.100.2৷৷"},{"sloka":"ఆఘ్రాయ రామస్తం మూర్ధ్ని పరిష్వజ్య చ రాఘవః.అఙ్కే భరతమారోప్య పర్యపృచ్ఛత్సమాహితః৷৷2.100.3৷৷"},{"sloka":"క్వ ను తేభూత్పితా తాత యదరణ్యం త్వమాగతః.న హి త్వం జీవతస్తస్య వనమాగన్తుమర్హసి৷৷2.100.4৷৷"},{"sloka":"చిరస్య బత పశ్యామి దూరాద్భరతమాగతమ్.దుష్ప్రతీకమరణ్యేస్మిన్ కిం తాత వనమాగతః৷৷2.100.5৷৷"},{"sloka":"కచ్చిద్ధారయతే తాత రాజా యత్త్వమిహాగతః.కచ్చిన్న దీన స్సహసా రాజా లోకాన్తరం గతః৷৷2.100.6৷৷"},{"sloka":"కచ్చిత్సౌమ్య న తే రాజ్యం భ్రష్టం బాలస్య శాశ్వతమ్.కచ్చిచ్ఛుశ్రూషసే తాత పితరం సత్యవిక్రమమ్৷৷2.100.7৷৷"},{"sloka":"కచ్చిద్ధశరథో రాజా కుశలీ సత్యసంఙ్గరః.రాజసూయాశ్వమేధానామాహర్తా ధర్మనిశ్చయః৷৷2.100.8৷৷"},{"sloka":"స కచ్చిద్బ్రాహ్మణో విద్వాన్ ధర్మనిత్యో మహాద్యుతిః.ఇక్ష్వాకూణాముపాధ్యాయో యథావత్తాత పూజ్యతే৷৷2.100.9৷৷"},{"sloka":"సా తాత కచ్చిత్కౌసల్యా సుమిత్రా చ ప్రజావతీ.సుఖినీ కచ్చిదార్యా చ దేవీ నన్దతి కైకయీ৷৷2.100.10৷৷"},{"sloka":"కచ్చిద్వినయసమ్పన్నః కులపుత్రో బహుశ్రుతః.అనసూయురనుద్రష్టా సత్కృతస్తే పురోహితః৷৷2.100.11৷৷"},{"sloka":"కచ్చిదగ్నిషు తే యుక్తో విధిజ్ఞో మతిమానృజుః.హుతం చ హోష్యమాణం చ కాలే వేదయతే సదా৷৷2.100.12৷৷"},{"sloka":"కచ్చిద్దేవాన్పిత్రూన్ మాతృ్గురూన్పితృసమానపి.వృద్ధాంశ్చ తాత! వైద్యాంశ్చ బ్రహ్మాణాంశ్చాభిమన్యసే৷৷2.100.13৷৷"},{"sloka":"ఇష్వస్త్రవరసమ్పన్నమర్థశాస్త్ర విశారదమ్.సుధన్వానముపాధ్యాయం కచ్చిత్త్వం తాత! మన్యసే৷৷2.100.14৷৷"},{"sloka":"కచ్చిదాత్మసమా శ్శూరా శ్శ్రుతవన్తో జితేన్ద్రియాః.కులీనాశ్చేఙ్గితజ్ఞాశ్చ కృతాస్తే తాత! మన్త్రిణః৷৷2.100.15৷৷"},{"sloka":"మన్త్రో విజయమూలం హి రాజ్ఞాం భవతి రాఘవ.సుసంవృతో మన్త్రధరైరమాత్యై శ్శాస్త్రకోవిదైః৷৷2.100.16৷৷"},{"sloka":"కచ్చిన్నిద్రావశం నైషీః కచ్చిత్కాలే ప్రబుదధ్యసే.కచ్చిచ్చాపరరాత్రేషు చిన్తియస్యర్థనైపుణమ్৷৷2.100.17৷৷"},{"sloka":"కచ్చిన్మన్త్రయసే నైకః కచ్చిన్న బహుభిస్సహ.కచ్చిత్తే మన్త్రితో మన్త్రో రాష్ట్రం న పరిధావతి৷৷2.100.18৷৷"},{"sloka":"కచ్చిదర్థం వినిశ్చిత్య లఘుమూలం మహోదయమ్.క్షిప్రమారభసే కర్తుం న దీర్ఘయసి రాఘవ৷৷2.100.19৷৷"},{"sloka":"కచ్చిత్తు సుకృతాన్యేవ కృతరూపాణి వా పునః.విదుస్తే సర్వకార్యాణి న కర్తవ్యాని పార్థివాః৷৷2.100.20৷৷"},{"sloka":"కచ్చిన్నతర్కైర్యుక్త్యా వా యే చాప్యపరికీర్తితాః.త్వయా వా తవామాత్యైర్బుధ్యతే తాత మన్త్రితమ్৷৷2.100.21৷৷"},{"sloka":"కచ్చిత్సహస్రాన్మూర్ఖాణామేకమిచ్ఛసి పణ్డితమ్.పణ్డితో హ్యర్థకృచ్ఛ్రేషు కుర్యాన్నిశ్రేయసం మహత్৷৷2.100.22৷৷"},{"sloka":"సహస్రాణ్యపి మూర్ఖాణాం యుద్యుపాస్తే మహీపతిః.అథవాప్యయుతాన్యేవ నాస్తి తేషు సహాయతా৷৷2.100.23৷৷"},{"sloka":"ఏకోప్యమాత్యో మేధావీ శూరో దక్షో విచక్షణః.రాజానం రాజపుత్రం వా ప్రాపయేన్మహతీం శ్రియమ్৷৷2.100.24৷৷"},{"sloka":"కచ్చిన్ముఖ్యా మహాత్స్వేవ మధ్యమేషు చ మధ్యమాః.జఘన్యాశ్చ జఘన్యేషు భృత్యాః కర్మసు యోజితాః৷৷2.100.25৷৷"},{"sloka":"అమాత్యానుపధాతీతాన్పితృపైతామహాఞ్ఛుచీన్.శ్రేష్ఠాంఛ్రేష్ఠేషుకచ్చిత్వం నియోజయసి కర్మసు৷৷2.100.26৷৷"},{"sloka":"కచ్చిన్నోగ్రేణ దణ్డేన భృశముద్వేజితప్రజమ్.రాష్ట్రం తవానుజానన్తి మన్త్రిణః కైకయీసుత৷৷2.100.27৷৷"},{"sloka":"కచ్చిత్త్వాం నావజానన్తి యాజకాః పతితం యథా.ఉగ్రప్రతిగ్రహీతారం కామయానమివ స్త్రియః৷৷2.100.28৷৷"},{"sloka":"ఉపాయకుశలం వైద్యం భృత్యసందూషణే రతమ్.శూరమైశ్వర్యకామం చ యో న హన్తి స హన్యతే৷৷2.100.29৷৷"},{"sloka":"కచ్చిద్ధృష్టశ్చ శూరశ్చ మతిమాన్ ధృతిమాన్ శుచిః.కులీనశ్చానురక్తశ్చ దక్షస్సేనాపతిః కృతః৷৷2.100.30৷৷"},{"sloka":"బలవన్తశ్చ కచ్చిత్తే ముఖ్యా యుధ్దవిశారదాః.దృష్టాపదానా విక్రాన్తాస్త్వయా సత్కృత్యమానితాః৷৷2.100.31৷৷"},{"sloka":"కచ్చిద్బలస్య భక్తం చ వేతనం చ యథోచితమ్.సమ్ప్రాప్తకాలం దాతవ్యం దదాసి న విలమ్బసే৷৷2.100.32৷৷ "},{"sloka":"కాలాతిక్రమణాచ్చైవ భక్తవేతనయోర్భృతాః.   భర్తుః కుప్యన్తి దుష్యన్తి సోనర్థ స్సుమహాన్ స్మృతః৷৷2.100.33৷৷"},{"sloka":"కచ్చిత్సర్వేనురక్తాస్త్వాం కులపుత్రాః ప్రధానతః.కచ్చిత్ప్రాణాం స్తవార్థేషు సన్త్యజన్తి సమాహితాః৷৷2.100.34৷৷"},{"sloka":"కచ్చిజ్జానపదో విద్వాన్దక్షిణః ప్రతిభానవాన్.యథోక్తవాదీ దూతస్తే కృతో భరత! పణ్డితః৷৷2.100.35৷৷"},{"sloka":"కచ్చిదష్టాదశాన్యేషు స్వపక్షే దశ పఞ్చ చ.త్రిభిస్త్రిభిరవిజ్ఞాతైర్వేత్సి తీర్థాని చారకైః৷৷2.100.36৷৷"},{"sloka":"కచ్చిద్వ్యపాస్తానహితాన్ప్రతియాతాంశ్చ సర్వదా.దుర్బలాననవజ్ఞాయ వర్తసే రిపుసూదన৷৷2.100.37৷৷"},{"sloka":"కచ్చిన్న లౌకాయతికాన్బ్రాహ్మణాంస్తాత సేవసే৷৷అనర్థకుశలా హ్యేతే బాలాః పణ్డితమానినః৷৷2.100.38৷৷"},{"sloka":"ధర్మశాస్త్రేషు ముఖ్యేషు విద్యమానేషు దుర్బుధాః.బుద్ధిమాన్వీక్షికీం ప్రాప్య నిరర్థం ప్రవదన్తి తే৷৷2.100.39৷৷"},{"sloka":"వీరైరధ్యుషితాం పూర్వమస్మాకం తాత! పూర్వకైః.సత్యనామాం దృఢ ద్వారాం హస్త్యశ్వరథసఙ్కులామ్৷৷2.100.40৷৷బ్రాహ్మణైః క్షత్రియైర్వైశ్యై స్స్వకర్మనిరతైస్సదా.జితేన్ద్రియైర్మహోత్సాహైర్వృతామార్యై స్సహస్రశః৷৷2.100.41৷৷ప్రాసాదైర్వివిధాకారైర్వృతాం వైద్యజనాకులామ్.కచ్చిత్సుముదితాం స్ఫీతామయోధ్యాం పరిరక్షసి৷৷2.100.42৷৷"},{"sloka":"కచ్చిచ్చైత్యశతైర్జుష్ట స్సునివిష్టజనాకులః.దేవస్థానైః ప్రపాభిశ్చ తటాకైశ్చోపశోభితః৷৷2.100.43৷৷ప్రహృష్టనరనారీకస్సమాజోత్సవశోభితః.సుకృష్టసీమా పశుమాన్హింసాభిః పరివర్జితః৷৷2.100.44৷৷అదేవమాతృకో రమ్య శ్శ్వాపదైః పరివర్జితః.పరిత్యక్తో భయైస్సర్వైః ఖనిభిశ్చోపశోభితః৷৷2.100.45৷৷వివర్జితో నరైః పాపైర్మమ పూర్వై స్సురక్షితః.కచ్చిజ్జనపదస్స్ఫీతః సుఖం వసతి రాఘవ৷৷2.100.46৷৷"},{"sloka":"కచ్చిత్తే దయితాస్సర్వే కృషిగోరక్షజీవినః.వార్తాయాం సంశ్రితస్తాత! లోకో హి సుఖమేధతే৷৷2.100.47৷৷"},{"sloka":"తేషాం గుప్తిపరీహారైః కచ్చిత్తే భరణం కృతమ్.రక్ష్యా హి రాజ్ఞా ధర్మేణ సర్వే విషయవాసినః৷৷2.100.48৷৷"},{"sloka":"కచ్చిస్త్రియ స్సాన్త్వయసి కచ్చిత్తాశ్చ సురక్షితాః.కచ్చిన్న శ్రద్ధాస్యాసాం కచ్చిద్గుహ్యం న భాషసే৷৷2.100.49৷৷"},{"sloka":"కచ్చిన్నాగవనం గుప్తం కచ్చిత్తే సన్తి ధేనుకాః.కచ్చిన్న గణికాశ్వానాం కుఞ్జరాణాం చ తృప్యసి৷৷2.100.50৷৷"},{"sloka":"కచ్చిద్దర్శయసే నిత్యం మనుష్యాణాం విభూషితమ్.ఉత్థాయోత్థాయ పూర్వాహ్ణే రాజపుత్ర మహాపథే৷৷2.100.51৷৷"},{"sloka":"కచ్చిన్న సర్వే కర్మాన్తాః ప్రత్యక్షాస్తేవిశఙ్కయా.సర్వే వా పునరుత్సృష్టా మధ్యమేవాత్ర కారణమ్৷৷2.100.52৷৷"},{"sloka":"కచ్చిత్సర్వాణి దుర్గాణి ధనధాన్యాయుధోదకైః.యన్త్రైశ్చ పరిపూర్ణాని తథా శిల్పిధనుర్ధరైః৷৷2.100.53৷৷"},{"sloka":"ఆయస్తే విపులః కచ్చిత్కచ్చిదల్పతరో వ్యయః.అపాత్రేషు న తే కచ్చిత్కోశో గచ్ఛతి రాఘవ৷৷2.100.54৷৷"},{"sloka":"దేవతార్థే చ పిత్రర్థేబ్రాహ్మణాభ్యాగతేషు చ.యోధేషు మిత్రవర్గేషు కచ్చిద్గచ్ఛతి తే వ్యయః৷৷2.100.55৷৷"},{"sloka":"కచ్చిదార్యో విశుద్ధాత్మా క్షారిత శ్చాపరకర్మణా.అపృష్ట శ్శాస్త్రకుశలైర్న లోభాద్వధ్యతే శుచిః৷৷2.100.56৷৷"},{"sloka":"గృహీతశ్చైవ పృష్టశ్చ కాలే దృష్టస్సకారణః.కచ్చిన్న ముచ్యతే చోరో ధనలోభాన్నరర్షభ৷৷2.100.57৷৷"},{"sloka":"వ్యసనే కచ్చిదాఢ్యస్య దుర్గతస్య చ రాఘవ.అర్థం విరాగాః పశ్యన్తి తవామాత్యా బహుశ్రుతాః৷৷2.100.58৷৷"},{"sloka":"యాని మిథ్యాభిశస్తానాం పతన్త్యశ్రూణి రాఘవ.తాని పుత్రాన్పశూన్ఘ్నన్తి ప్రీత్యర్థమనుశాసతః৷৷2.100.59৷৷"},{"sloka":"కచ్చిద్వృద్ధాంశ్చ బాలాంశ్చ వైద్యాముఖ్యాంశ్చ రాఘవ.దానేన మనసా వాచా త్రిభిరేతైర్బుభూషసే৷৷2.100.60৷৷"},{"sloka":"కచ్చిద్గురూంశ్చ వృద్ధాంశ్చ తాపసాన్ దేవతాతిథీన్.చైత్యాంశ్చ సర్వాన్సిధ్దార్థాన్బ్రాహ్మణాంశ్చ నమస్యసి৷৷2.100.61৷৷"},{"sloka":"కచ్చిదర్థేన వా ధర్మమర్థం ధర్మేణ వా పునః.ఉభౌ వా ప్రీతిలోభేన కామేన చ న బాధసే৷৷2.100.62৷৷"},{"sloka":"కచ్చిదర్థం చ ధర్మం చ కామం చ జయతాం వర.విభజ్య కాలే కాలజ్ఞ సర్వాన్వరద సేవసే৷৷2.100.63৷৷"},{"sloka":"కచ్చిత్తే బ్రాహ్మణా శ్శర్మ సర్వశాస్త్రార్థకోవిదాః.ఆశంసన్తే మహాప్రాజ్ఞ! పౌరజానపదైస్సహ৷৷2.100.64৷৷"},{"sloka":"నాస్తిక్యమనృతం క్రోధం ప్రమాదం దీర్ఘసూత్రతామ్.అదర్శనం జ్ఞానవతామాలస్యం పఞ్చవృత్తితామ్৷৷2.100.65৷৷ఏకచిన్తనమర్థానామనర్థజ్ఞైశ్చ మన్త్రణమ్.నిశ్చితానామనారమ్భం మన్త్రస్యాపరిరక్షణమ్৷৷2.100.66৷৷మఙ్గలాద్యప్రయోగం చ ప్రత్యుత్థానం చ సర్వతః.కచ్చిత్వం వర్జయస్యేతాన్రాజదోషాంశ్చతుర్దశ৷৷2.100.67৷৷"},{"sloka":"దశపఞ్చచతుర్వర్గాన్సప్తవర్గం చ తత్త్వతః.అష్టవర్గం త్రివర్గం చ విద్యాస్తిస్రశ్చ రాఘవ৷৷2.100.68৷৷ఇన్ద్రియాణాం జయం బుద్ధ్యా షాడ్గుణ్యం దైవమానుషమ్.కృత్యం వింశతివర్గం చ తథా ప్రకృతిమణ్డలమ్৷৷2.100.69৷৷యాత్రాదణ్డవిధానం చ ద్వియోనీ సన్ధివిగ్రహౌ.కచ్చిదేతాన్మహాప్రాజ్ఞ యథావదనుమన్యసే৷৷2.100.70৷৷"},{"sloka":"మన్త్రిభిస్త్వం యథోద్దిష్టైశ్చతుర్భిస్త్రిభిరేవ వా.కచ్చిత్సమస్తైర్వ్యస్తైశ్చ మన్త్రం మన్త్రయసే మిథః৷৷2.100.71৷৷"},{"sloka":"కచ్చిత్తే సఫలా వేదాః కచ్చిత్తే సఫలాః క్రియాః.కచ్చిత్తే సఫలా దారాః కచ్చిత్తే సఫలం శ్రుతమ్৷৷2.100.72৷৷"},{"sloka":"కచ్చిదేషైవ తే బుద్ధిర్యథోక్తా మమ రాఘవ.ఆయుష్యా చ యశస్యా చ ధర్మకామార్థ సంహితా৷৷2.100.73৷৷"},{"sloka":"యాం వృత్తిం వర్తతే తాతో యాం చ నః ప్రపితామహాః.తాం వృత్తిం వర్తసే కచ్చిద్యాచ సత్పథగా శుభా৷৷2.100.74৷৷"},{"sloka":"కచ్చిత్స్వాదు కృతం భోజ్యమేకో నాశ్నాసి రాఘవ.కచ్చిదాశంసమానేభ్యో మిత్రేభ్య స్సమ్ప్రయచ్ఛసి৷৷2.100.75৷৷"},{"sloka":"రాజా తు ధర్మేణ హి పాలయిత్వా మహామతిర్దణ్డధరః ప్రజానామ్.అవాప్య కత్స్నాం వసుధాం యథావదితశ్చ్యుత స్స్వర్గముపైతి విద్వాన్৷৷2.100.76৷৷"}]