[{"sloka":"[Bharata pleads with Rama to return --- informs passing away of king Dasaratha.]రామస్య వచనం శ్రుత్వా భరతః ప్రత్యువాచ హ.కిం మే ధర్మాద్విహీనస్య రాజధర్మః కరిష్యతి৷৷2.101.1৷৷"},{"sloka":"శాశ్వతోయం సదా ధర్మః స్థితోస్మాసు నరర్షభ.జేష్ఠపుత్రే స్థితే రాజన్నకనీయాన్నృపోభవేత్৷৷2.101.2৷৷"},{"sloka":"స సమృద్ధాం మయా సార్ధమయోధ్యాం గచ్ఛ రాఘవ.అభిషేచయచాత్మానం కులస్యాస్య భవాయ నః৷৷2.101.3৷৷"},{"sloka":"రాజానం మానుషం ప్రాహు ర్దేవత్వే సమ్మతో మమ.యస్య ధర్మార్థసహితం వృత్తమాహురమానుషమ్৷৷2.101.4৷৷"},{"sloka":"కేకయస్థే చ మయి తు త్వయి చారణ్య మాశ్రితే.దివమార్యో గతో రాజా యాయజూకస్సతాం మతః৷৷2.101.5৷৷"},{"sloka":"నిష్క్రాన్తమాత్రే భవతి ససీతే సహలక్ష్మణే.దుఃఖశోకాభిభూతస్తు రాజా త్రిదివమభ్యగాత్৷৷2.101.6৷৷"},{"sloka":"ఉత్తిష్ఠ పురుషవ్యాఘ్ర క్రియతాముదకం పితుః.అహం చాయం చ శత్రుఘ్నః పూర్వమేవ కృతోదకౌ৷৷2.101.7৷৷"},{"sloka":"ప్రియేణ కిల దత్తం హి పితృలోకేషు రాఘవ.అక్షయ్యం భవతీత్యాహుర్భవాంశ్చైవ పితుః ప్రియః৷৷2.101.8৷৷"},{"sloka":"త్వామేవ శోచంస్తవ దర్శనేప్సుస్త్వయ్యేవ సక్తామనివర్త్య బుద్ధిమ్.త్వయా విహీన స్తవ శోకమగ్నస్త్వాం సంస్మరన్నస్తమితః పితా తే৷৷2.101.9৷৷"}]