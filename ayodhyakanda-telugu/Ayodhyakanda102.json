[{"sloka":"[Rama, Sita and Lakshmana's grief over king Dasaratha's death --- Rama and Lakshmana offer libations of water in Mandakini river]తాం శ్రుత్వా కరుణాం వాచం పితుర్మరణసంహితామ్.రాఘవో భరతే నోక్తాం బభూవ గతచేతనః৷৷2.102.1৷৷"},{"sloka":"తం తు వజ్రమివోత్సృష్టమాహవే దానవారిణావాగ్వజ్రంభరతే నోక్త మమనోజ్ఞం పరన్తపః৷৷2.102.2৷৷ప్రగృహ్య రామో బాహూ వైపుష్పితాగ్రో యథా ద్రుమః.వనే పరశునా కృత్తస్తథా భువి పపాత హ৷৷2.102.3৷৷"},{"sloka":"తథా నిపతితం రామం జగత్యాం జగతీపతిమ్.కూలఘాతపరిశ్రాన్తం ప్రసుప్తమివ కుఞ్జరమ్৷৷2.102. 4৷৷భ్రాతరస్తే మహేష్వాసం సర్వతశ్శోకకర్శితమ్.రుదన్తస్సహ వైదేహ్యా సిషిచుస్సలిలేన వై৷৷2.102.5৷৷"},{"sloka":"స తు సంజ్ఞాం పునర్లబ్ధ్వా నేత్రాభ్యామస్రముత్సృజన్.ఉపాక్రామత కాకుత్స్థ కృపణం బహు భాషితుమ్৷৷2.102.6৷৷"},{"sloka":"స రామస్స్వర్గతం శ్రుత్వా పితరం పృథివీపతిమ్.ఉవాచ భరతం వాక్యం ధర్మాత్మా ధర్మసంహితమ్৷৷2.102.7৷৷"},{"sloka":"కిం కరిష్యామ్యయోధ్యాయాం తాతే దిష్టాం గతిం గతే.కస్తాం రాజవరాధ్దీనామయోధ్యాం పాలయిష్యతి৷৷2.102.8৷৷"},{"sloka":"కిం ను తస్య మయా కార్యం దుర్జాతేన మహాత్మనః.యో మృతో మమ శోకేన మయా చాపి న సంస్కృతః৷৷2.102.9৷৷"},{"sloka":"అహో భరత! సిద్ధార్థో యేన రాజా త్వయానఘ.శత్రుఘ్నేన చ సర్వేషు ప్రేతకృత్యేషు సత్కృతః৷৷2.102.10৷৷"},{"sloka":"నిష్ప్రధానామనేకాగ్రాం నరేన్ద్రేణ వినాకృతామ్.నివృత్తవనవాసోపి నాయోధ్యాం గన్తు ముత్సహే৷৷2.102.11৷৷"},{"sloka":"సమాప్తవనవాసం మామయోధ్యాయాం పరన్తప.కోను శాసిష్యతి పునస్తాతే లోకాన్తరం గతే৷৷2.102.12৷৷"},{"sloka":"పురా ప్రేక్ష్య సువృత్తం మాం పితా యాన్యాహ సాన్త్వయన్.వాక్యాని తాని శ్రోష్యామి కుతశ్శ్రోత్రసుఖాన్యహమ్৷৷2.102.13৷৷"},{"sloka":"ఏవముక్త్వా స భరతం భార్యామభ్యేత్య రాఘవః.ఉవాచ శోకసన్తప్తః పూర్ణచన్ద్రనిభాననామ్৷৷2.102.14৷৷"},{"sloka":"సీతే మృతస్తే శ్వశురః పిత్రా హీనోసి లక్ష్మణ.భరతో దుఃఖమాచష్టే స్వర్గతం పృథివీపతిమ్৷৷2.102.15৷৷"},{"sloka":"తతో బహుగుణం తేషాం బాష్పో నేత్రేష్వజాయత.తథా బ్రువతి కాకుత్స్థే కుమారాణాం యశస్వినామ్৷৷2.102.16৷৷"},{"sloka":"తతస్తే భ్రాతర స్సర్వే భృశమాశ్వాస్య రాఘవమ్.అబ్రువన్ జగతీభర్తుః క్రియతాముదకం పితుః৷৷2.102.17৷৷"},{"sloka":"సా సీతా శ్వశురం శ్రుత్వా స్వర్గలోకగతం నృపమ్.నేత్రాభ్యామశ్రుపూర్ణాభ్యామశకన్నేక్షితుం పతిమ్৷৷2.102.18৷৷"},{"sloka":"సాన్త్వయిత్వా తు తాం రామో రుదన్తీం జనకాత్మజామ్.ఉవాచ లక్ష్మణం తత్ర దుఃఖితో దుఃఖితం వచః৷৷2.102.19৷৷"},{"sloka":"ఆనయేఙ్గుదిపిణ్యాకం చీరమాహర చోత్తరమ్.జలక్రియార్థం తాతస్య గమిష్యామి మహాత్మనః৷৷2.102.20৷৷"},{"sloka":"సీతా పురస్తాద్వ్రజతు త్వమేనామభితో వ్రజ.అహం పశ్చాద్గమిష్యామి గతిర్హ్యేషా సుదారుణా৷৷2.102.21৷৷"},{"sloka":"తతో నిత్యానుగస్తేషాం విదితాత్మా మహామతిః.మృదుర్దాన్తశ్చ శాన్తశ్చ రామే చ దృఢభక్తిమాన్৷৷2.102.22৷৷సుమన్త్ర స్తైర్నృపసుతైస్సార్ధమాశ్వస్య రాఘవమ్.అవాతారయదాలమ్బ్య నదీం మన్దాకినీం శివామ్৷৷2.102.23৷৷"},{"sloka":"తే సుతీర్థాం తతః కృచ్ఛ్రాదుపాగమ్య యశస్వినః.నదీం మన్దాకినీం రమ్యాం సదా పుష్పితకాననామ్৷৷2.102.24৷৷శీఘ్రస్రోతసమాసాద్య తీర్థం శివమకర్దమమ్.సిషిచు స్తూదకం రాజ్ఞే తాతైతత్తే భవత్వితి৷৷2.102.25৷৷"},{"sloka":"ప్రగృహ్య చ మహీపాలో జలపూరితమఞ్జలిమ్.దిశం యామ్యామభిముఖో రుదన్వచనమబ్రవీత్৷৷2.102.26৷৷"},{"sloka":"ఏతత్తే రాజశార్దూల విమలం తోయమక్షయమ్.పితృలోకగత స్యాద్య మద్దత్తముపతిష్ఠతు৷৷2.102.27৷৷"},{"sloka":"తతో మన్దాకినీతీరాత్ప్రత్యుత్తీర్య స రాఘవః.పితుశ్చకార తేజస్వీ నివాపం భ్రాతృభిస్సహ৷৷2.102.28৷৷"},{"sloka":"ఐఙ్గుదం బదరీమిశ్రం పిణ్యాకం దర్భసంస్తరే.న్యస్య రామస్సదుఃఖార్తో రుదన్వచనమబ్రవీత్৷৷2.102.29৷৷"},{"sloka":"ఇదం భుఙ్క్ష్వమహారాజ! ప్రీతో యదశనా వయమ్.యదన్నః పురుషో భవతి తదన్నా స్తస్య దేవతాః৷৷2.102.30৷৷"},{"sloka":"తత స్తేనైవ మార్గేణ ప్రత్యుత్తీర్య నదీతటాత్.ఆరురోహ నరవ్యాఘ్రో రమ్యసానుం మహీధరమ్৷৷2.102.31৷৷"},{"sloka":"తతః పర్ణకుటీద్వారమాసాద్య జగతీపతిః.పరిజగ్రాహ బాహుభ్యాముభౌ భరతలక్ష్మణౌ৷৷2.102.32৷৷"},{"sloka":"తేషాం తు రుదతాం శబ్దాత్ప్రతిశ్రుత్కోభవద్గిరౌ.భ్రాత్రూణాం సహ వైదేహ్యా సింహానామివ నర్దతామ్৷৷2.102.33৷৷"},{"sloka":"మహాబలానాం రుదతాం కుర్వతాముదకం పితుః.విజ్ఞాయ తుములం శబ్దం త్రస్తా భరత సైనికాః৷৷2.102.34."},{"sloka":"అబ్రువంశ్చాపి రామేణ భరత స్సంఙ్గతో ధ్రువమ్.తేషామేవ మహాఞ్ఛబ్దశ్శోచతాం పితరం మృతమ్৷৷2.102.35৷৷"},{"sloka":"అథ వాసాన్పరిత్యజ్య తం సర్వేభిముఖాస్స్వనమ్.అప్యేకమనసో జగ్ముర్యథాస్థానం ప్రధావితాః৷৷2.102.36৷৷"},{"sloka":"హయైరన్యే గజైరన్యే రథైరన్యే స్వలఙ్కృతైః.సుకుమారా స్తథైవాన్యే పద్భిరేవ నరా యయుః৷৷2.102.37৷৷"},{"sloka":"అచిరప్రోషితం రామం చిరవిప్రోషితం యథా.ద్రష్టుకామో జనస్సర్వో జగామ సహసాశ్రమమ్৷৷2.102.38৷৷"},{"sloka":"భ్రాతృాం త్వరితా స్తత్ర ద్రష్టుకామా స్సమాగమమ్.యయుర్బహువిధైర్యానై: ఖురనేమిస్వనాకులైః৷৷2.102.39৷৷"},{"sloka":"సా భూమిర్బహుభిర్యానైః ఖురనేమిసమాహతా.ముమోచ తుములం శబ్దం ద్యౌరివాభ్రసమాగమే৷৷2.102.40৷৷"},{"sloka":"తేన విత్రాసితా నాగాః కరేణుపరివారితాః.ఆవాసయన్తో గన్ధేన జగ్మురన్యద్వనం తతః৷৷2.102.41৷৷"},{"sloka":"వరాహ వృకసఙ్ఘాశ్చ మహిషాస్సర్పవానరాః.వ్యాఘ్రగోకర్ణగవయా విత్రేసుః పృషతై స్సహ৷৷2.102.42৷৷"},{"sloka":"రథాఙ్గసాహ్వా నత్యూహా హంసాః కారణ్డవాః ప్లవాః.తథా పుంస్కోకిలాః క్రౌఞ్చా విసంజ్ఞా భేజిరే దిశః৷৷2.102.43৷৷"},{"sloka":"తేన శబ్దేన విత్రస్తైరాకాశం పక్షిభిర్వృతమ్.మనుష్యైరావృతా భూమిరుభయం ప్రబభౌ తదా৷৷2.102.44৷৷"},{"sloka":"తతస్తం పురషవ్యాఘ్రం యశస్వినమరిన్దమమ్.ఆసీనం స్థణ్డిలే రామం దదర్శ సహసా జనః৷৷2.102.45৷৷"},{"sloka":"విగర్హమాణః కైకేయీం మన్థరాసహితామపి.అభిగమ్య జనో రామం బాష్పపూర్ణముఖోభవత్৷৷2.102.46৷৷"},{"sloka":"తాన్నరాన్బాష్పపూర్ణాక్షాన్సమీక్ష్యాథ సుదుఃఖితాన్.పర్యష్వజత ధర్మజ్ఞః పితృవన్మాతృవచ్చ సః৷৷2.102.47৷৷"},{"sloka":"స తత్ర కాంశ్చిత్పరిషస్వజే నరాన్నరాస్తు కేచిత్తు తమభ్యవాదయన్.చకార సర్వాన్సవయస్యబాన్ధవాన్యథార్హ మాసాద్య తదా నృపాత్మజః৷৷2.102.48৷৷"},{"sloka":"స తత్ర తేషాం రుదతాం మహాత్మనాం భువం చ ఖం చానునినాదయన్స్వనః.గుహా గిరీణాం చ దిశశ్చ సన్తతం మృదఙ్గఘోషప్రతిమః ప్రశుశ్రువే৷৷2.102.49৷৷"}]