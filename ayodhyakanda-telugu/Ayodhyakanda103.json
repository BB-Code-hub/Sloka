[{"sloka":"[Wailing of all mothers on seeing Rama offering libations to his father in Mandakini.]వసిష్ఠః పురతః కృత్వా దారాన్దశరథస్య చ.అభిచక్రామ తం దేశం రామదర్శనతర్షితః৷৷2.103.1৷৷"},{"sloka":"రాజపత్న్యశ్చ గచ్ఛన్త్యో మన్దం మన్దాకినీం ప్రతి.దదృశు స్తత్ర తత్ తీర్థం రామలక్ష్మణసేవితమ్৷৷2.103.2৷৷"},{"sloka":"కౌసల్యా బాష్పపూర్ణేన ముఖేన పరిశుష్యతా.సుమిత్రామబ్రవీద్దీనా యాశ్చాన్యా రాజయోషితః৷৷2.103.3৷৷"},{"sloka":"ఇదం తేషామనాథానాం క్లిష్టమక్లిష్టకర్మణామ్.వనే ప్రాక్కలనం తీర్థం యే తే నిర్విషయీకృతాః৷৷2.103.4৷৷"},{"sloka":"ఇత స్సుమిత్రే! పుత్రస్తే సదా జలమతన్ద్రితః.స్వయం హరతి సౌమిత్రిర్మమ పుత్రస్య కారణాత్৷৷2.103.5৷৷"},{"sloka":"జఘన్యమపి తే పుత్రః కృతవాన్నతు గర్హితః.భ్రాతుర్యదర్థసహితం సర్వం త ద్విహితం గుణైః৷৷2.103.6৷৷"},{"sloka":"అద్యాయ మపి తే పుత్రః క్లేశానా మతథోచితః.నీచానర్థసమాచారం సజ్జం కర్మ ప్రముఞ్చతు৷৷2.103.7৷৷"},{"sloka":"దక్షిణాగ్రేషు దర్భేషు సా దదర్శ మహీతలే.పితురిఙ్గుదిపిణ్యాకం న్యస్తమాయతలోచనా৷৷2.103.8৷৷"},{"sloka":"తం భూమౌ పితురార్తేన న్యస్తం రామేణ వీక్ష్య సా.ఉవాచ దేవీ కౌసల్యా సర్వా దశరథస్త్రియః৷৷2.103.9৷৷"},{"sloka":"ఇదమిక్ష్వాకునాథస్య రాఘవస్య మహాత్మనః.రాఘవేణ పితుర్దత్తం పశ్యతైతద్యథావిధి৷৷2.103.10৷৷"},{"sloka":"తస్య దేవసమానస్య పార్థివస్య మహాత్మనః.నైతదౌపయికం మన్యే భుక్తభోగస్య భోజనమ్৷৷2.103.11৷৷"},{"sloka":"చతురన్తాం మహీం భుక్త్వా మహేన్ద్రసదృశో విభుః.కథమిఙ్గుదిపిణ్యాకం స భుక్తే వసుధాధిపః৷৷2.103.12৷৷"},{"sloka":"అతో దుఃఖతరం లోకే న కిఞ్చిత్ప్రతిభాతి మా.యత్ర రామః పితుర్దద్యాదిఙ్గుదిక్షోదమృద్ధిమాన్৷৷2.103.13৷৷"},{"sloka":"రామేణేఙ్గుదిపిణ్యాకం పితుర్దత్తం సమీక్ష్య మే.కథం దుఃఖేన హృదయం న స్ఫోటతి సహస్రధా৷৷2.103.14৷৷"},{"sloka":"శ్రుతిస్తు ఖల్వియం సత్యా లౌకికీ ప్రతిభాతి మా.యదన్నః పురుషో భవతి తదన్నాస్తస్య దేవతాః৷৷2.103.15৷৷"},{"sloka":"ఏవమార్తాం సపత్న్యస్తా జగ్మురాశ్వాస్య తాం తదా.దదృశుశ్చాశ్రమే రామం స్వర్గచ్యుతమివామరమ్৷৷2.103.16৷৷"},{"sloka":"సర్వభోగైః పరిత్యక్తం రామం సమ్ప్రేక్ష్య మాతరః.ఆర్తా ముముచురశ్రూణి సస్వరం శోకకర్శితాః৷৷2.103.17৷৷"},{"sloka":"తాసాం రామస్సముత్థాయ జగ్రాహ చరణాన్ శుభాన్.మాత్రూణాం మనుజవ్యాఘ్రస్సర్వాసాం సత్యసఙ్గరః৷৷2.103.18৷৷"},{"sloka":"తాః పాణిభి స్సుఖస్పర్శైర్మృద్వఙ్గులితలై శ్శుభైః.ప్రమమార్జూ రజః పృష్ఠాద్రామస్యాయతలోచనాః৷৷2.103.19৷৷"},{"sloka":"సౌమిత్రిరపి తా స్సర్వా మాతృ్సమ్ప్రేక్ష్య దుఃఖితః.అభ్యవాదయతాసక్తం శనై రామాదనన్తరమ్৷৷2.103.20৷৷"},{"sloka":"యథా రామే తథా తస్మిన్సర్వా వవృతిరే స్త్రియః.వృత్తిం దశరథాజ్జాతే లక్ష్మణే శుభలక్షణే৷৷2.103.21৷৷"},{"sloka":"సీతాపి చరణాంస్తాసాముపసఙ్గృహ్య దుఃఖితా.శ్వశ్రూణామశ్రుపూర్ణాక్షీ సా బభూవాగ్రతః స్థితా৷৷2.103.22৷৷"},{"sloka":"తాం పరిష్వజ్య దుఃఖార్తాం మాతా దుహితరం యథా.వనవాసకృశాం దీనాం కౌసల్యా వాక్యమబ్రవీత్৷৷2.103.23৷৷"},{"sloka":"విదేహరాజస్య సుతా స్నుషా దశరథస్య చ.రామపత్నీ కథం దుఃఖం సమ్ప్రాప్తా నిర్జనే వనే৷৷2.103.24৷৷"},{"sloka":"పద్మమాతపసన్తప్తం పరిక్లిష్టమివోత్పలమ్.కాఞ్చనం రజసా ధ్వస్తం క్లిష్టం చన్ద్రమివామ్బుదైః৷৷2.103.25৷৷ముఖం తే ప్రేక్ష్య మాం శోకో దహత్యగ్నిరివాశ్రయమ్.భృశం మనసి వైదేహి! వ్యసనారణిసమ్భవః৷৷2.103.26৷৷"},{"sloka":"బ్రువన్త్యామేవమార్తాయాం జనన్యాం భరతాగ్రజః.పాదావాసాద్య జగ్రాహ వసిష్ఠస్య చ రాఘవః৷৷2.103.27৷৷"},{"sloka":"పురోహితస్యాగ్నిసమస్య వై తదా బృహస్పతేరిన్ద్రమివామరాధిపః.ప్రగృహ్య పాదౌ సుసమృద్ధతేజసస్సహైవ తేనోపవివేశ రాఘవః৷৷2.103.28৷৷"},{"sloka":"తతో జఘన్యం సహితై స్సమన్త్రిభిః పురప్రధానైశ్చ సహైవ సైనికైః.జనేన ధర్మజ్ఞతమేన ధర్మవానుపోపవిష్టో భరత స్తదాగ్రజమ్৷৷2.103.29৷৷"},{"sloka":"ఉపోపవిష్ట స్తు తదా స వీర్యవాంస్తపస్వివేషేణ సమీక్ష్య రాఘవమ్.శ్రియా జ్వలన్తం భరతః కృతాఞ్జలిర్యథా మహేన్ద్రః ప్రయతః ప్రజాపతిమ్৷৷2.103.30৷৷"},{"sloka":"కిమేష వాక్యం భరతోద్య రాఘవం ప్రణమ్య సత్కృత్య చ సాధు వక్ష్యతి.ఇతీవ తస్యార్యజనస్య తత్త్వతో బభూవ కౌతూహలముత్తమం తదా৷৷2.103.31৷৷"},{"sloka":"స రాఘవ స్సత్యధృతి శ్చ లక్ష్మణో మహానుభావో భరత శ్చ ధార్మికః.వృతాః సుహృద్భి శ్చ విరేజురధ్వరే యథా సదస్యై స్సహితాస్త్రయోగ్నయః৷৷2.103.32৷৷"}]