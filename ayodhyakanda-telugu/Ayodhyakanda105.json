[{"sloka":"[Bharata's lamentation and Rama's consolation.]తతః పురుషసింహానాం వృతానాం తై స్సుహృద్గణైః.శోచతామేవ రజనీ దుఃఖేన వ్యత్యవర్తత৷৷2.105.1৷৷"},{"sloka":"రజన్యాం సుప్రభాతాయాం భ్రాతరస్తే సుహృద్వృతాః.మన్దాకిన్యాం హుతం జప్యం కృత్వా రామముపాగమన్৷৷2.105.2৷৷"},{"sloka":"తూష్ణీం తే సముపాసీనా న కశ్చిత్కిఞ్చిదబ్రవీత్.భరతస్తు సుహృన్మధ్యే రామం వచనమబ్రవీత్৷৷2.105.3৷৷"},{"sloka":"సాన్త్వితా మామికా మాతా దత్తం రాజ్యమిదం మమ.తద్దదామి తవైవాహం భుఙ్క్ష్వ రాజ్యమకణ్టకమ్৷৷2.105.4৷৷"},{"sloka":"మహతేవామ్బువేగేన భిన్నస్సేతుర్జలాగమే.దురావారం త్వదన్యేన రాజ్యఖణ్డమిదం మహత్৷৷2.105.5৷৷"},{"sloka":"గతిం ఖర ఇవాశ్వస్య తార్క్ష్యస్యేవ పతత్రిణః.అనుగన్తుం న శక్తిర్మే గతిం తవ మహీపతే৷৷2.105.6৷৷"},{"sloka":"సుజీవం నిత్యశస్తస్య యః పరైరుపజీవ్యతే.రామ తేన తు దుర్జీవం యః పరానుపజీవతి৷৷2.105.7৷৷"},{"sloka":"యథా తు రోపితో వృక్షః పురుషేణ వివర్ధితః.హ్రస్వకేణ దురారోహో రూఢస్కన్ధో మహాద్రుమః৷৷2.105.8৷৷స యదా పుష్పితో భూత్వా ఫలాని న విదర్శయేత్.స తాం నానుభవేత్ప్రీతిం యస్య హేతోః ప్రరోపితః৷৷2.105.9৷৷ఏషోపమా మహాబాహో! తమర్థం వేత్తు మర్హసి.యది త్వమస్మాన్వృషభో భర్తా భృత్యాన్న శాధి హి৷৷2.105.10৷৷"},{"sloka":"శ్రేణయస్త్వాం మహారాజ! పశ్యన్త్వగ్య్రాశ్చ సర్వశః.ప్రతపన్తమివాదిత్యం రాజ్యే స్థిత మరిన్దమమ్৷৷2.105.11৷৷"},{"sloka":"తవానుయానే కాకుత్స్థ మత్తా నర్దన్తు కుఞ్జరాః.అన్తఃపురగతా నార్యో నన్దన్తు సుసమాహితాః৷৷2.105.12৷৷"},{"sloka":"తస్య సాధ్విత్యమన్యన్త నాగరా వివిధా జనాః.భరతస్య వచ శ్శ్రుత్వా రామం ప్రత్యనుయాచతః৷৷2.105.13৷৷"},{"sloka":"తమేవం దుఃఖితం ప్రేక్ష్య విలపన్తం యశస్వినమ్.రామః కృతాత్మా భరతం సమాశ్వాసయదాత్మవాన్৷৷2.105.14৷৷"},{"sloka":"నాత్మనః కామకారోస్తి పురుషోయమనీశ్వరః.ఇతశ్చేతరతశ్చైనం కృతాన్తః పరికర్షతి৷৷2.105.15৷৷"},{"sloka":"సర్వే క్షయాన్తాః నిచయాః పతనాన్తా సముచ్ఛ్రయాః.సంయోగా విప్రయోగాన్తా మరణాన్తం చ జీవితమ్৷৷2.105.16৷৷"},{"sloka":"యథా ఫలానాం పక్వానాం నాన్యత్ర పతనాద్భయమ్.ఏవం నరస్య జాతస్య నాన్యత్ర మరణాద్భయమ్৷৷2.105.17৷৷"},{"sloka":"యథాగారం దృఢస్థూణం జీర్ణం భూత్వావసీదతి.తథైవ సీదన్తి నరా జరామృత్యువశం గతాః৷৷2.105.18৷৷"},{"sloka":"అత్యేతి రజనీ యా తు సా న ప్రతినివర్తతే.యాత్యేవ యమునా పూర్ణా సముద్రముదకాకులమ్৷৷2.105.19৷৷"},{"sloka":"అహోరాత్రాణి గచ్ఛన్తి సర్వేషాం ప్రాణినామిహ.అయూంషి క్షపయన్త్యాశు గ్రీష్మే జలమివాంశవః৷৷2.105.20৷৷"},{"sloka":"ఆత్మానమనుశోచ త్వం కిమన్యమనుశోచసి.ఆయుస్తే హీయతే యస్య స్థితస్య చ గతస్య చ৷৷2.105.21৷৷"},{"sloka":"సహైవ మృత్యుర్వ్రజతి సహ మృత్యుర్నిషీదతి.గత్వాసుదీర్ఘమధ్వానం సహమృత్యుర్నివర్తతే৷৷2.105.22৷৷"},{"sloka":"గాత్రేషు వలయః ప్రాప్తా శ్శ్వేతాశ్చైవ శిరోరుహాః.జరయా పురుషో జీర్ణః కిం హి కృత్వా ప్రభావయేత్৷৷2.105.23৷৷"},{"sloka":"నన్దన్యుదిత ఆదిత్యే నన్దన్త్యస్తమితే రవౌ.ఆత్మనో నావబుద్ధ్యన్తే మనుష్యా జీవితక్షయమ్৷৷2.105.24৷৷"},{"sloka":"హృష్యన్త్యృతుముఖం దృష్ట్వా నవం నవమిహాగతమ్.ఋతూనాం పరివర్తేన ప్రాణినాం ప్రాణసఙ్క్షయః৷৷2.105.25৷৷"},{"sloka":"యథా కాష్ఠం చ కాష్ఠం చ సమేయాతాం మహార్ణవే.సమేత్య చ వ్యపేయాతాం కాలమాసాద్య కఞ్చన৷৷2.105.26৷৷ఏవం భార్యాశ్చపుత్రాశ్చ జ్ఞాతయశ్చ ధనాని చ.సమేత్య వ్యవథావన్తి ధ్రువో హ్యేషాం వినాభవః৷৷2.105.27৷৷"},{"sloka":"నాత్ర కశ్చిద్యథాభావం ప్రాణీ సమభివర్తతే.తేన తస్మిన్న సామర్థ్యం ప్రేతస్యా స్త్యనుశోచతః৷৷2.105.28৷৷"},{"sloka":"యథా హి సార్థం గచ్ఛన్తం బ్రూయాత్కశ్చిత్పథి స్థితః.అహమప్యాగమిష్యామి పృష్ఠతో భవతా మితి৷৷2.105.29৷৷ఏవం పూర్వైర్గతో మార్గః పితృపైతామహో ధ్రువః.తమాపన్నః కథం శోచేద్యస్య నాస్తి వ్యతిక్రమః৷৷2.105.30৷৷"},{"sloka":"వయసః పతమానస్య స్రోతసో వానివర్తినః.ఆత్మా సుఖే నియోక్తవ్యస్సుఖభాజః ప్రజాః స్మృతాః৷৷2.105.31৷৷"},{"sloka":"ధర్మాత్మా స శుభైః కృత్స్నైః క్రతుభిశ్చాప్తదక్షిణైః.స్వర్గం దశరథః ప్రాప్తః పితా నః పృథివీపతిః৷৷2.105.32৷৷  "},{"sloka":"భృత్యానాం భరణాత్సమ్యక్ప్రజానాం పరిపాలనాత్.అర్థాదానాచ్చ ధర్మేణ పితా న స్త్రిదివంగతః৷৷2.105.33৷৷"},{"sloka":"కర్మభి స్తు శుభైరిష్టైః క్రతుభిశ్చాప్తదక్షిణైః.స్వర్గం దశరథః ప్రాప్తః పితా నః పృథివీపతిః৷৷2.105.34৷৷"},{"sloka":"ఇష్ట్వా బహువిధైర్యజ్ఞైర్భోగాం శ్చావాప్య పుష్కలాన్.ఉత్తమం చాయురాసాద్య స్వర్గతః పృథివీపతిః৷৷2.105.35৷৷"},{"sloka":"ఆయురుత్తమమాసాద్య భోగానపి చ రాఘవః.స న శోచ్యః పితా తాత! స్వర్గత స్సత్కృత స్సతామ్৷৷2.105.36৷৷"},{"sloka":"స జీర్ణం మానుషం దేహం పరిత్యజ్య పితా హి నః.దైవీమృద్ధిమనుప్రాప్తో బ్రహ్మలోకవిహారిణీమ్৷৷2.105.37৷৷"},{"sloka":"తం తు నైవంవిధః కశ్చిత్ప్రాజ్ఞ శ్శోచితుమర్హతి.తత్విధో మద్విధశ్చాపి శ్రుతవాన్బుద్ధిమత్తరః৷৷2.105.38৷৷"},{"sloka":"ఏతే బహువిధా శ్శోకా విలాపరుదితే తథా.వర్జనీయా హి ధీరేణ సర్వావస్థాసు ధీమతా৷৷2.105.39৷৷"},{"sloka":"స స్వస్థో భవ మా శోచేర్యాత్వా చావసతాం పురీమ్.తథా పిత్రా నియుక్తోసి వశినా వదతాం వర৷৷2.105.40৷৷"},{"sloka":"యత్రాహమపి తేనైవ నియుక్తః పుణ్యకర్మణా.తత్రైవాహం కరిష్యామి పితురార్యస్య శాసనమ్৷৷2.105.41৷৷"},{"sloka":"న మయా శాసనం తస్య త్యక్తుం న్యాయ్య మరిన్దమ.తత్త్వయాపి సదా మాన్యం స వై బన్ధు స్సనః పితా৷৷2.105.42৷৷"},{"sloka":"తద్వచః పితురేవాహం సమ్మతం ధర్మచారిణః.కర్మణా పాలయిష్యామి వనవాసేన రాఘవ৷৷2.105.43৷৷"},{"sloka":"ధార్మికేణానృశంసేన నరేణ గురువర్తినా.భవితవ్యం నరవ్యాఘ్ర! పరలోకం జిగీషతా৷৷2.105.44৷৷"},{"sloka":"ఆత్మానమనుతిష్ఠత్వం స్వభావేన నరర్షభ.నిశామ్యతు శుభం వృత్తం పితుర్దశరథస్య నః৷৷2.105.45৷৷"},{"sloka":"ఇత్యేవముక్త్వా వచనం మహాత్మా పితుర్నిదేశ ప్రతిపాలనార్థమ్.యవీయసం భ్రాతరమర్థవచ్చ ప్రభుర్ముహూర్తాద్విరరామ రామః৷৷2.105.46৷৷"}]