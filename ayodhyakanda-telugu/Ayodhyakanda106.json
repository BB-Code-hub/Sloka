[{"sloka":"[Bharata pleads with Rama in several ways --- all priests, mothers etc. extol Bharata --- Rama determines to respect his father's word.]ఏవముక్త్వా తు విరతే రామే వచనమర్థవత్.తతో మన్దాకినీతీరే రామం ప్రకృతివత్సలమ్৷৷2.106.1৷৷ఉవాచ భరత శ్చిత్రం ధార్మికో ధార్మికం వచః."},{"sloka":"కో హి స్యాదీదృశో లోకే యాదృశ స్త్వమరిన్దమః৷৷2.106.2৷৷న త్వాం ప్రవ్యథయేద్దుఃఖం ప్రీతిర్వా నప్రహర్షయేత్.సమ్మతశ్చాసి వృద్ధానాం తాంశ్చ పృచ్ఛసి సంశయాన్৷৷2.106.3৷৷"},{"sloka":"యథా మృత స్తథా జీవన్యథాసతి తథా సతి.యస్యైష బుద్ధిలాభ స్స్యాత్పరితప్యేత కేన సః৷৷2.106.4৷৷"},{"sloka":"పరావరజ్ఞో యశ్చ స్యాత్తథా త్వం మనుజాధిపః.స ఏవం వ్యసనం ప్రాప్య న విషీదితుమర్హతి৷৷2.106.5৷৷"},{"sloka":"అమరోపమసత్త్వ స్త్వం మహాత్మా సత్యసఙ్గరః.సర్వజ్ఞ స్సర్వదర్శీ చ బుద్ధిమాంశ్చాసి రాఘవ!৷৷2.106.6৷৷"},{"sloka":"న త్వామేవం గుణైర్యుక్తం ప్రభవాభవకోవిదమ్.అవిషహ్యతమం దుఃఖమాసాదయితుమర్హతి৷৷2.106.7৷৷"},{"sloka":"ప్రోషితే మయి యత్పాపం మాత్రా మత్కారణాత్కృతమ్.క్షుద్రయా తదనిష్టం మే ప్రసీదతు భవాన్మమ৷৷2.106.8৷৷"},{"sloka":"ధర్మబన్ధేన బద్ధోస్మి తేనేమాం నేహ మాతరమ్.హన్మితీవ్రేణ దణ్డేన దణ్డార్హాం పాపకారిణీమ్৷৷2.106.9৷৷"},{"sloka":"కథం దశరథా జ్జాత శ్శుద్ధాభిజనకర్మణః.జానన్ ధర్మమధర్మిష్ఠం కుర్యాం కర్మ జుగుప్సితమ్৷৷2.106.10৷৷"},{"sloka":"గురుః క్రియావాన్వృద్ధశ్చ రాజా ప్రేతః పితేతిచ.తాతం న పరిగర్హేయం దైవతం చేతి సంసది৷৷2.106.11৷৷"},{"sloka":"కో హి ధర్మార్థయోర్హీనమీదృశం కర్మ కిల్బిషమ్.స్త్రియాః ప్రియం చికీర్షు స్సన్కుర్యాద్ధర్మజ్ఞ! ధర్మవిత్৷৷2.106.12৷৷"},{"sloka":"అన్తకాలే హి భూతాని ముహ్యన్తీతి పురా శ్రుతిః.రాజ్ఞైవం కుర్వతా లోకే ప్రత్యక్షం సా శ్రుతిః కృతా৷৷2.106.13৷৷"},{"sloka":"సాధ్వర్థమభిసన్ధాయ క్రోధాన్మోహాచ్చ సాహసాత్.తాతస్య యదతిక్రాన్తం ప్రత్యాహరతు తద్భవాన్৷৷2.106.14৷৷"},{"sloka":"పితుర్హి సమతిక్రాన్తం పుత్రో యస్సాధు మన్యతే.తదపత్యం మతం లోకే విపరీతమతోన్యథా৷৷2.106.15৷৷"},{"sloka":"తదపత్యం భవానస్తు మా భవాన్ దుష్కృతం పితుః.అభిపత్తా కృతం కర్మ లోకే ధీరవిగర్హితమ్৷৷2.106.16৷৷"},{"sloka":"కైకేయీం మాం చ తాతం చ సుహృదో బాన్ధవాంశ్చ నః.పౌరజానపదాన్సర్వాంస్త్రాతు సర్వమిదం భవాన్৷৷2.106.17৷৷"},{"sloka":"క్వ చారణ్యం క్వచ క్షాత్రం క్వ జటాః క్వ చ పాలనమ్.ఈదృశం వ్యాహతం కర్మ న భవాన్కర్తుమర్హతి৷৷2.106.18৷৷"},{"sloka":"ఏష హి ప్రథమో ధర్మః క్షత్రియస్యాభిషేచనమ్.యేన శక్యం మహాప్రాజ్ఞ! ప్రజానాం పరిపాలనమ్৷৷2.106.19৷৷"},{"sloka":"కశ్చ ప్రత్యక్షముత్సృజ్య సంశయస్థ మలక్షణమ్.ఆయతిస్థం చరే ద్ధర్మం క్షత్రబన్దురనిశ్చితమ్৷৷2.106.20৷৷"},{"sloka":"అథ క్లేశజ మేవ త్వం ధర్మం చరితు మిచ్ఛసి.ధర్మేణ చతురో వర్ణాన్పాలయన్ క్లేశ మాప్నుహి৷৷2.106.21৷৷"},{"sloka":"చతుర్ణామాశ్రమాణాం హి గార్హస్థ్యం శ్రేష్ఠ మాశ్రమమ్.ప్రాహుర్ధర్మజ్ఞ! ధర్మజ్ఞా స్తం కథం త్యక్తు మర్హసి৷৷2.106.22৷৷"},{"sloka":"శ్రుతేన బాలః స్థానేన జన్మనా భవతో హ్యహమ్.స కథం పాలయిష్యామి భూమిం భవతి తిష్ఠతి৷৷2.106.23৷৷"},{"sloka":"హీనబుద్ధిగుణో బాలో హీనః స్థానేన చాప్యహమ్.భవతా చ వినాభూతో న వర్తయితుముత్సుహే৷৷2.106.24৷৷"},{"sloka":"ఇదం నిఖిల మవ్యగ్రం రాజ్యం పిత్ర్యమకణ్టకమ్.అనుశాధి స్వధర్మేణ ధర్మజ్ఞ! సహబాన్ధవైః৷৷2.106.25৷৷"},{"sloka":"ఇహైవ త్వాభిషిఞ్చన్తు సర్వాః ప్రకృతయ స్సహ.ఋత్విజ స్సవసిష్ఠాశ్చ మన్త్రవిన్మన్త్రకోవిదాః৷৷2.106.26৷৷"},{"sloka":"అభిషిక్తస్త్వమస్మాభిరయోధ్యాం పాలనే వ్రజ.విజిత్య తరసా లోకాన్మరుద్భిరివ వాసవః৷৷2.106.27৷৷"},{"sloka":"ఋణాని త్రీణ్యపాకుర్వన్దుర్హృదస్సాధు నిర్దహన్.సుహృదస్తర్పయన్కామైస్త్వమేవాత్రానుశాధి మామ్৷৷2.106.28৷৷"},{"sloka":"అద్యార్య ముదితా స్సన్తు సుహృదస్తేభిషేచనే.అద్య భీతాః పలాయన్తాం దుర్హృదస్తే దిశో దశ৷৷2.106.29৷৷"},{"sloka":"ఆక్రోశం మమ మాతుశ్చ ప్రమృజ్య పురుషర్షభ.అద్య తత్ర భవన్తం చ పితరం రక్ష కిల్బిషాత్৷৷2.106.30৷৷"},{"sloka":"శిరసా త్వాభియాచేహం కురుష్వ కరుణాం మయి.బాన్ధవేషు చ సర్వేషు భూతేష్వివ మహేశ్వరః৷৷2.106.31৷৷"},{"sloka":"అథైతత్పృష్ఠతః కృత్వా వనమేవ భవానితః.గమిష్యతి గమిష్యామి భవతా సార్ధమప్యహమ్৷৷2.106.32৷৷"},{"sloka":"తథాహి రామో భరతేన తామ్యతా ప్రసాద్యమానశ్శిరసా మహీపతిః.నచైవ చక్రే గమనాయ సత్త్వవాన్మతిం పితుస్తద్వచనే ప్రతిష్ఠితః৷৷2.106.33৷৷"},{"sloka":"తదద్భుతం స్థైర్యమవేక్ష్య రాఘవే సమం జనో హర్షమవాప దుఃఖితః.న యాత్యయోధ్యామితి దుఃఖితోభవత్ స్థిరప్రతిజ్ఞత్వమవేక్ష్య హర్షితః৷৷2.106.34৷৷"},{"sloka":"తమృత్విజో నైగమయూథవల్లభాస్తదా విసంజ్ఞాశ్రుకలాశ్చ మాతరః.తథా బ్రువాణం భరతం ప్రతుష్టువుః ప్రణమ్య రామం చ యయాచిరే సహ৷৷2.106.35৷৷"}]