[{"sloka":"[Rama advises Bharata to return back and rule the kingdom.]పునరేవం బ్రువాణం తం భరతం లక్ష్మణాగ్రజః.ప్రత్యువాచ తత శ్శ్రీమాన్ జ్ఞాతిమధ్యేభిసత్కృతః৷৷2.107.1৷৷"},{"sloka":"ఉపపన్నమిదం వాక్యం యత్త్వమేవమభాషథాః.జాతః పుత్రో దశరథాత్కైకేయ్యాం రాజసత్తమాత్৷৷2.107.2৷৷"},{"sloka":"పురా భ్రాతః పితా న స్స మాతరం తే సముద్వహన్.మాతామహే సమాశ్రౌషీద్రాజ్యశుల్కమనుత్తమమ్৷৷2.107.3৷৷"},{"sloka":"దైవాసురే చ సఙ్గ్రామే జనన్యై తవ పార్థివః.సమ్ప్రహృష్టో దదౌ రాజా వరమారాధితః ప్రభుః৷৷2.107.4৷৷"},{"sloka":"తతస్సా సమ్ప్రతిశ్రావ్య తవ మాతా యశస్వినీ.అయాచత నరశ్రేష్ఠం ద్వౌ వరౌ వరవర్ణినీ৷৷2.107.5৷৷తవ రాజ్యం నరవ్యాఘ్ర మమ ప్రవ్రాజనం తథా.తౌ చ రాజా తదా తస్యై నియుక్తః ప్రదదౌ వరౌ৷৷2.107.6৷৷"},{"sloka":"తేన పిత్రాహమప్యత్ర నియుక్తః పురుషర్షభ.చతుర్దశ వనే వాసం వర్షాణి వరదానికమ్৷৷2.107.7৷৷"},{"sloka":"సోహం వనమిదం ప్రాప్తో నిర్జనం లక్ష్మణాన్వితః.సీతయా చాప్రతిద్వన్ద్వ స్సత్యవాదే స్థితః పితుః৷৷2.107.8৷৷"},{"sloka":"భవానపి తథేత్యేవ పితరం సత్యవాదినమ్.కర్తుమర్హతి రాజేన్ద్ర క్షిప్రమేవాభిషేచనాత్৷৷2.107.9৷৷"},{"sloka":"ఋణాన్మోచయ రాజానం మత్కృతే భరత ప్రభుమ్.పితరం చాపి ధర్మజ్ఞం మాతరం చాభినన్దయ৷৷2.107.10৷৷"},{"sloka":"శ్రూయతే హి పురా తాత శ్రుతిర్గీతా యశస్వినా.గయేన యజమానేన గయేష్వేవ పిత్రూన్ప్రతి৷৷2.107.11৷৷"},{"sloka":"పున్నామ్నో నరకాద్యస్మాత్పితరం త్రాయతే సుతః.తస్మాత్పుత్ర ఇతి ప్రోక్తః పిత్రూన్యత్పాతి వా సుతః৷৷2.107.12৷৷"},{"sloka":"ఏష్టవ్యా బహవః పుత్రా గుణవన్తో బహుశ్రుతాః.తేషాం వై సమవేతానామపి కశ్చిద్గయాం వ్రజేత్৷৷2.107.13৷৷"},{"sloka":"ఏవం రాజర్షయ స్సర్వే ప్రతీతా రాజనన్దన.తస్మాత్రాహి నరశ్రేష్ఠ పితరం నరకాత్ప్రభో৷৷2.107.14৷৷"},{"sloka":"అయోధ్యాం గచ్ఛ భరత ప్రకృతీరనురఞ్జయ.శత్రుఘ్నసహితో వీర సహ సర్వైర్ద్విజాతిభిః৷৷2.107.15৷৷"},{"sloka":"ప్రవేక్ష్యే దణ్డకారణ్యమహమప్యవిలమ్బయన్.ఆభ్యాన్తు సహితో రాజన్ వైదేహ్యా లక్ష్మణేన చ৷৷2.107.16৷৷"},{"sloka":"త్వం రాజా భరత! భవ స్వయం నరాణాం వన్యానామహమపి రాజరాణ్మృగాణామ్.గచ్ఛ త్వం పురవరమద్య సమ్ప్రహృష్టస్సంహృష్టస్త్వహమపి దణ్డకాన్ప్రవేక్ష్యే৷৷2.107.17৷৷"},{"sloka":"ఛాయాం తే దినకరభాః ప్రబాధమానాం వర్షత్రం భరత! కరోతు మూర్ధ్ని శీతామ్.ఏతేషామహమపి కాననద్రుమాణాం ఛాయాం తామతిశయినీం సుఖీ శ్రయిష్యే৷৷2.107.18৷৷"},{"sloka":"శత్రుఘ్నః కుశలమతిస్తు తే సహాయస్సౌమిత్రిర్మమ విదితః ప్రధానమిత్రమ్.చత్వారస్తనయవరా వయం నరేన్ద్రం సత్యస్థం భరత చరామ మా విషీద৷৷2.107.19৷৷"}]