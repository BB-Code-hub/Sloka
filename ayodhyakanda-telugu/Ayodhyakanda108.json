[{"sloka":"[Jabali's efforts to convince Rama to accept Bharata's offer and rule the kingdom --- advocates the theory of non-believers of Vedic practices.]ఆశ్వాసయన్తం భరతం జాబాలిర్బ్రాహ్మణోత్తమః.ఉవాచ రామం ధర్మజ్ఞం ధర్మాపేతమిదం వచః৷৷2.108.1৷৷"},{"sloka":"సాధు రాఘవ మాభూత్తే బుధ్దిరేవం నిరర్థికా.ప్రాకృతస్య నరస్యేవ హ్యార్యబుద్ధేర్మనస్వినః৷৷2.108.2৷৷"},{"sloka":"కః కస్య పురుషో బన్ధుః కిమాప్యం కస్య కేనచిత్.యదేకో జాయతే జన్తురేక ఏవ వినశ్యతి৷৷2.108.3৷৷"},{"sloka":"తస్మాన్మాతా పితా చేతి రామ సజ్జేత యో నరః.ఉన్మత్త ఇవ స జ్ఞేయో నాస్తి కశ్చిద్ధి కస్యచిత్৷৷2.108.4৷৷"},{"sloka":"యథా గ్రామాన్తరం గచ్ఛన్నరః కశ్చిత్క్వచిద్వసేత్.ఉత్సృజ్య చ తమావాసం ప్రతిష్ఠేతాపరేహని৷৷2.108.5৷৷ఏవమేవ మనుష్యాణాం పితా మాతా గృహం వసు.అవాసమాత్రం కాకుత్స్థ సజ్జన్తే నాత్ర సజ్జనాః৷৷2.108.6৷৷"},{"sloka":"పిత్ర్యం రాజ్యం పరిత్యజ్య స నార్హసి నరోత్తమ.ఆస్థాతుం కాపథం దుఃఖం విషమం బహుకణ్టకమ్৷৷2.108.7৷৷"},{"sloka":"సమృద్ధాయామయోధ్యాయామాత్మానమభిషేచయ.ఏకవేణీధరా హి త్వాం నగరీ సమ్ప్రతీక్షతే৷৷2.108.8৷৷"},{"sloka":"రాజభోగాననుభవన్మహార్హాన్పార్థివాత్మజ.విహర త్వమయోధ్యాయాం యథా శక్రస్త్రివిష్టపే৷৷2.108.9৷৷"},{"sloka":"న తే కశ్చిద్ధశరథ స్త్వం చ తస్య న కశ్చన.అన్యో రాజా త్వమన్య స్తస్మాత్కురు యదుచ్యతే৷৷2.108.10৷৷"},{"sloka":"బీజమాత్రం పితా జన్తో శ్శుక్లం రుధిరమేవ చ.సంయుక్తమృతుమన్మాత్రా పురుషస్యేహ జన్మ తత్৷৷2.108.11৷৷"},{"sloka":"గత స్స నృపతిస్తత్ర గన్తవ్యం యత్ర తేన వై.ప్రవృతతిరేషా మర్త్యానాం త్వం తు మిథ్యా విహన్యసే৷৷2.108.12৷৷"},{"sloka":"అర్థధర్మపరా యే యే తాంస్తాంఛోచామి నేతరాన్.తే హి దుఃఖమిహ ప్రాప్య వినాశం ప్రేత్య భేజిరే৷৷2.108.13৷৷"},{"sloka":"అష్టకా పితృదైవత్యమిత్యయం ప్రసృతో జనః.అన్నస్యోపద్రవం పశ్య మృతో హి కిమశిష్యతి৷৷2.108.14৷৷"},{"sloka":"యది భుక్తమిహాన్యేన దేహమన్యస్య గచ్ఛతి.దద్యాత్ప్రవసత శ్శ్రాద్ధం న తత్పథ్యశనం భవేత్৷৷2.108.15৷৷"},{"sloka":"దానసంవననా హ్యేతే గ్రన్థా మేధావిభిః కృతాః.యజస్వ దేహి దీక్షస్వ తపస్తప్యస్వ సన్త్యజ৷৷2.108.16৷৷"},{"sloka":"స నాస్తి పరమిత్యేవ కురు బుద్ధిం మహామతే.ప్రత్యక్షం యత్తదాతిష్ఠ పరోక్షం పృష్ఠతః కురు৷৷2.108.17৷৷"},{"sloka":"సతాం బుద్ధిం పురస్కృత్య సర్వలోకనిదర్శినీమ్.రాజ్యం త్వం ప్రతిగృహ్ణీష్వ భరతేన ప్రసాదితః৷৷2.108.18৷৷"}]