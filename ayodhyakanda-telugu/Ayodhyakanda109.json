[{"sloka":"[Rama's justification for adhering to the supreme values of dharma and truth.]జాబాలేస్తు వచశ్శ్రుత్వా రామ స్సత్యాత్మనాం వరః.ఉవాచ పరయా భక్త్యా స్వబుద్ధ్యా చావిపన్నయా৷৷2.109.1৷৷"},{"sloka":"భవాన్మే ప్రియకామార్థం వచనం యదిహోక్తవాన్.అకార్యం కార్యసఙ్కాశమపథ్యం పథ్యసమ్మతమ్৷৷2.109.2৷৷"},{"sloka":"నిర్మర్యాదస్తు పురుషః పాపాచారసమన్వితః.మానం న లభతే సత్సు భిన్నచారిత్రదర్శనః৷৷2.109.3৷৷"},{"sloka":"కులీనమకులీనం వా వీరం పురుషమానినమ్.చారిత్రమేవ వ్యాఖ్యాతి శుచిం వా యది వాశుచిమ్৷৷2.109.4৷৷"},{"sloka":"అనార్యస్త్వార్యసఙ్కాశ శ్శౌచాద్దీనస్తాథాశుచిః.లక్షణ్యవదలక్షణ్యో దుశ్శీలశ్శీలవానివ৷৷2.109.5৷৷అధర్మం ధర్మవేశేణ యదీమం లోకసఙ్కురమ్.అభిపత్స్యే శుభం హిత్వా క్రియావిధివివర్జితమ్৷৷2.109.6৷৷కశ్చేతయానః పురుషః కార్యాకార్యవిచక్షణః.బహుమంస్యతి మాం లోకే దుర్వృత్తం లోకదూషణమ్৷৷2.109.7৷৷"},{"sloka":"కస్య దాస్యామ్యహం వృత్తం కేన వా స్వర్గమాప్నుయామ్.ఆనయా వర్తమానో హి వృత్త్యా హీనప్రతిజ్ఞయా৷৷2.109.8৷৷"},{"sloka":"కామవృత్తస్త్వయం లోకః కృత్స్న స్సముపవర్తతే.యద్వృత్తా స్సన్తి రాజానస్తద్వృత్తా స్సన్తి హి ప్రజాః৷৷2.109.9৷৷"},{"sloka":"సత్యమేవానృశంసం చ రాజవృత్తం సనాతనమ్.తస్మాత్సత్యాత్మకం రాజ్యం సత్యే లోకః ప్రతిష్ఠితః৷৷2.109.10৷৷"},{"sloka":"ఋషయశ్చైవ దేవాశ్చ సత్యమేవ హి మేనిరే.సత్యవాదీ హి లోకేస్మిన్పరమం గచ్ఛతి క్షయమ్৷৷2.109.11৷৷"},{"sloka":"ఉద్విజన్తే యథా సర్పాన్నరాదనృతవాదినః.ధర్మ స్సత్యం పరో లోకే మూలం స్వర్గస్య చోచ్యతే৷৷2.109.12৷৷"},{"sloka":"సత్యమేవేశ్వరో లోకే సత్యం పద్మాశ్రితా సదా.సత్యమూలాని సర్వాణి సత్యాన్నాస్తి పరం పదమ్৷৷2.109.13৷৷"},{"sloka":"దత్తమిష్టం హుతం చైవ తప్తాని చ తపాంసి చ.వేదా స్సత్యప్రతిష్ఠానా స్తస్మాత్సత్యపరో భవేత్৷৷2.109.14৷৷"},{"sloka":"ఏకః పాలయతే లోకమేకః పాలయతే కులమ్.మజ్జత్యేకో హి నిరయ ఏక స్స్వర్గే మహీయతే৷৷2.109.15৷৷"},{"sloka":"సోహం పితుర్నియోగం తు కిమర్థం నానుపాలయే.సత్యప్రతిశ్రవ స్సత్యం సత్యేన సమయీకృతః৷৷2.109.16৷৷"},{"sloka":"నైవ లోభాన్న మోహాద్వా న హ్యజ్ఞానాత్తమోన్వితః.సేతుం సత్యస్య భేత్స్యామి గురో స్సత్యప్రతిశ్రవః৷৷2.109.17৷৷"},{"sloka":"అసత్యసన్ధస్య సతశ్చలస్యాస్థిరచేతసః.నైవ దేవా న పితరః ప్రతీచ్ఛన్తీతి నః శ్రుతమ్৷৷2.109.18৷৷"},{"sloka":"ప్రత్యగాత్మమిమం ధర్మం సత్యం పశ్యామ్యహం స్వయమ్.భార స్సత్పురుషాచీర్ణస్తదర్థమభిమన్యతే৷৷2.109.19৷৷"},{"sloka":"క్షాత్రం ధర్మమహంత్యక్ష్యే హ్యధర్మం ధర్మసంహితమ్.క్షుద్రైర్నృశంసైర్లుబ్ధైశ్చ సేవితం పాపకర్మభిః৷৷2.109.20৷৷"},{"sloka":"కాయేన కురుతే పాపం మనసా సమ్ప్రధార్య చ.అనృతం జిహ్వయా చాహ త్రివిధం కర్మపాతకమ్৷৷2.109.21৷৷"},{"sloka":"భూమిః కీర్తిర్యశో లక్ష్మీః పురుషం ప్రార్థయన్తి హి.స్వర్గస్థం చానుపశ్యన్తి సత్యమేవ భజేత తత్৷৷2.109.22৷৷"},{"sloka":"శ్రేష్ఠం హ్యనార్యమేవ స్యాద్యద్భవానవధార్య మామ్.ఆహ యుక్తి కరైర్వాక్యైరిదం భద్రం కురుష్వ హ৷৷2.109.23৷৷"},{"sloka":"కథం హ్యహం ప్రతిజ్ఞాయ వనవాసమిమం గురౌ.భరతస్య కరిష్యామి వచో హిత్వా గురోర్వచః৷৷2.109.24৷৷"},{"sloka":"స్థిరా మయా ప్రతిజ్ఞాతా ప్రతిజ్ఞా గురుసన్నిధౌ.ప్రహృష్యమాణా సా దేవీ కైకేయీ చాభవత్తదా৷৷2.109.25৷৷"},{"sloka":"వనవాసం వసన్నేవం శుచిర్నియతభోజనః.మూలైః పుష్పైః ఫలైః పుణ్యైః పిత్రూన్ దేవాంశ్చ తర్పయన్৷৷2.109.26৷৷సన్తుష్టపఞ్చవర్గోహం లోకయాత్రాం ప్రవర్తయే.అకుహ శ్శ్రద్ధధానస్సన్కార్యాకార్యవిచక్షణః৷৷2.109.27৷৷"},{"sloka":"కర్మభూమిమాం ప్రాప్య కర్తవ్యం కర్మ యచ్ఛుభమ్.అగ్నిర్వాయుశ్చ సోమశ్చ కర్మణాం ఫలభాగినః৷৷2.109.28৷৷"},{"sloka":"శతం క్రతూనామాహృత్య దేవరాట్ త్రిదివం గతః.తపాంస్యుగ్రాణి చాస్థాయ దివం యాతా మహర్షయః৷৷2.109.29৷৷"},{"sloka":"అమృష్యమాణః పునరుగ్రతేజాః నిశమ్య తం నాస్తికవాక్యహేతుమ్.అథాబ్రవీత్తం నృపతేస్తనూజో విగర్హమాణో వచనాని తస్య৷৷2.109.30৷৷"},{"sloka":"సత్యం చ ధర్మం చ పరాక్రమం చ భూతానుకమ్పాం ప్రియవాదితాం చ.ద్విజాతిదేవాతిధిపూజనం చ పన్థానమాహుస్త్రిదివస్య సన్తః৷৷2.109.31৷৷"},{"sloka":"తేనైవమాజ్ఞాయ యథావదర్థమేకోదయం సమ్ప్రతిపద్య విప్రాః.ధర్మం చరన్త స్సకలం యథావత్కాఙ్క్షన్తి లోకాగమమప్రమత్తాః৷৷2.109.32৷৷"},{"sloka":"నిన్దామ్యహం కర్మ పితుః కృతం తద్యస్త్వామగృహ్ణాద్విషమస్థబుద్ధిమ్.బుద్ధ్యానయైవంవిధయా చరన్తం సునాస్తికం ధర్మపథాదపేతమ్৷৷2.109.33৷৷"},{"sloka":"యథా హి చోర స్స తథా హి బుద్ధస్తథాగతం నాస్తికమత్ర విద్ధి.తస్మాద్ధి యశ్శఙ్క్యతమః ప్రజానామ్ న నాస్తికేనాభిముఖో బుధ స్స్యాత్৷৷2.109.34৷৷"},{"sloka":"త్వత్తో జనాః పూర్వతరే వరాశ్చ శుభాని కర్మాణి బహూని చక్రుః.జిత్వా సదేమం చ పరం చ లోకం తస్మావ్దిజా స్స్వస్తి హుతం కృతం చ৷৷2.109.35৷৷"},{"sloka":"ధర్మే రతా స్సత్పురుషై స్సమేతాస్తేజస్వినో దానగుణప్రధానాః.అహింసకా వీతమలాశ్చ లోకే భవన్తి పూజ్యా మునయః ప్రధానాః৷৷2.109.36৷৷"},{"sloka":"ఇతి బ్రువన్తం వచనం సరోషం రామం మహాత్మానమదీనసత్త్వమ్.ఉవాచ పథ్యం పునరాస్తికం చ సత్యం వచ స్సానునయం చ విప్రః৷৷2.109.37৷৷"},{"sloka":"న నాస్తికానాం వచనం బ్రవీమ్యహం న నాస్తికోహం న చ నాస్తి కిఞ్చన.సమీక్ష్య కాలం పునరాస్తికోభవం భవేయ కాలే పునరేవ నాస్తికః৷৷2.109.38৷৷"},{"sloka":"న చాపి కాలోయ ముపాగతశ్శనైర్యథా మయా నాస్తికవాగుదీరితా.నివర్తనార్థం తవ రామ కారణాత్ ప్రసాదనార్థం చ మయైతదీరితమ్৷৷2.109.39৷৷"}]