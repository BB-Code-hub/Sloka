[{"sloka":"[Kaikeyi reminds king Dasaratha about the boons--seeks consecration of Bharata as prince-regent and exile of Rama to the forest.]తం మన్మథశరైర్విద్ధమం కామవేగవశానుగమ్.ఉవాచ పృథివీపాలం కైకేయీ దారుణం వచః৷৷2.11.1৷৷"},{"sloka":"నాస్మి విప్రకృతాదేవ కేనచిన్నావమానితా.అభిప్రాయస్తు మే కశ్చిత్తమిచ్ఛామి త్వయా కృతమ్৷৷2.11.2৷৷"},{"sloka":"ప్రతిజ్ఞాం ప్రతిజానీష్వ యది త్వం కర్తుమిచ్ఛసి.అథ తద్వ్యాహరిష్యామి యదభిప్రార్థితం మయా৷৷2.11.3৷৷"},{"sloka":"తామువాచ మహాతేజాః కైకేయీమీషదుత్స్మితః. కామీ హస్తేన సంగృహ్య మూర్ధజేషు శుచిస్మితామ్৷৷2.11.4৷৷"},{"sloka":"ఆవలిప్తే న జానాసి త్వత్తః ప్రియతరో మమ.మనుజో మనుజవ్యాఘ్రాద్రామాదన్యో న విద్యతే৷৷2.11.5৷৷ "},{"sloka":"తేనాజయ్యేన ముఖ్యేన రాఘవేణ మహాత్మనా.శపే తే జీవనార్హేణ బ్రూహి యన్మనసేచ్ఛాసి৷৷2.11.6৷৷"},{"sloka":"యం ముహూర్తమపశ్యంస్తు న జీవేయమహం ధ్రువమ్.తేన రామేణ కైకేయి! శపే తే వచనక్రియామ్৷৷2.11.7৷৷"},{"sloka":"ఆత్మనా వాత్మజైశ్చాన్యైర్వృణేయం మనుజర్షభమ్.తేన రామేణ కైకేయి! శపే తే వచనక్రియామ్৷৷2.11.8৷৷"},{"sloka":"భద్రే హృదయమప్యేతదనుమృశోద్ధరస్వ మే.ఏతత్సమీక్ష్య కైకేయి! బ్రూహి యత్సాధు మన్యసే৷৷2.11.9৷৷"},{"sloka":"బలమాత్మని జానన్తీ న మాం శఙ్కితుమర్హసి.కరిష్యామి తవ ప్రీతిం సుకృతేనాపి తే శపే৷৷2.11.10৷৷"},{"sloka":"సా తదర్థమనా దేవీ తమభిప్రాయమాగతమ్.నిర్మాధ్యస్థ్యాచ్చ హర్షాచ్చ బభాషే దుర్వచం వచః৷৷2.11.11৷৷"},{"sloka":"తేన వాక్యేన సంహృష్టా తమభిప్రాయమాగతమ్.వ్యాజహార మహాఘోరమభ్యాగతమివాన్తకమ్৷৷2.11.12৷৷"},{"sloka":"యథా క్రమే శపసి వరం మమ దదాసి చ.తచ్ఛృణ్వన్తు త్రయస్త్రింశద్దేవాస్సాగ్నిపురోగమాః৷৷2.11.13৷৷"},{"sloka":"చన్ద్రాదిత్యౌ నభశ్చైవ గ్రహా రాత్ర్యహనీ దిశః.జగచ్చ పృథివీ చేయం సగన్ధర్వా సరాక్షసా৷৷2.11.14৷৷నిశాచరాణి భూతాని గృహేషు గృహదేవతా!.యాని చాన్యాని భూతాని జానీయుర్భాషితం తవ৷৷2.11.15৷৷"},{"sloka":"సత్యసన్ధో మహాతేజాః ధర్మజ్ఞః సుసమాహితః.వరం మమ దదాత్యేష తన్మే శ్రృణ్వన్తు దైవతాః৷৷2.11.16৷৷"},{"sloka":"ఇతి దేవీ మహేష్వాసం పరిగృహ్యాభిశస్య చ.తతః పరమువాచేదం వరదం కామమోహితమ్৷৷2.11.17৷৷"},{"sloka":"స్మర రాజన్ పురావృత్తం తస్మిన్ దైవాసురే రణే.తత్ర చాచ్యావయచ్ఛత్రుస్తవ జీవితమన్తరా৷৷2.11.18৷৷"},{"sloka":"తత్ర చాపి మయా దేవ యత్త్వం సమభిరక్షితః.జాగ్రత్యా యతమానాయాస్తతో మే ప్రాదదా వరౌ৷৷2.11.19৷৷"},{"sloka":"తౌ తు దత్తౌ వరౌ దేవ నిక్షేపౌ మృగయామ్యహమ్.తథైవ పృథివీపాల సకాశే సత్యసఙ్గర৷৷2.11.20৷৷"},{"sloka":"తత్ ప్రతిశ్రుత్య ధర్మేణ న చేద్దాస్యసి మే వరమ్.అద్యైవ హి ప్రహాస్యామి జీవితం త్వద్విమానితా৷৷2.11.21৷৷"},{"sloka":"వాఙ్మాత్రేణ తదా రాజా కైకేయ్యా స్వవశే కృతః.ప్రచస్కన్ద వినాశాయ పాశం మృగ ఇవాత్మనః৷৷2.11.22৷৷"},{"sloka":"తతః పరమువాచేదం వరదం కామమోహితమ్.వరౌ యౌ మే త్వయా దేవ! తదా దత్తౌ మహీపతే৷৷2.11.23৷৷తౌ తావదహమద్యైవ వక్ష్యామి శృణు మే వచః."},{"sloka":"అభిషేకసమారమ్భో రాఘవస్యోపకల్పితః৷৷2.11.24৷৷అనేనైవాభిషేకేణ భరతో మేభిషిచ్యతామ్."},{"sloka":"యో ద్వితీయో వరో దేవ దత్తః ప్రీతేన మే త్వయా৷৷2.11.25৷৷తదా దైవాసురే యుద్ధే తస్య కాలోయమాగత."},{"sloka":"నవ ప్చ చ వర్షాణి దణ్డకారణ్యమాశ్రితః৷৷2.11.26৷৷చీరాజినజటాధారీ రామో భవతు తాపసః."},{"sloka":"భరతో భజతామద్య యౌవరాజ్యమకణ్టకమ్৷৷2.11.27৷৷ఏష మే పరమః కామో దత్తమేవ వరం వృణే.అద్య చైవ హి పశ్యేయం ప్రయాన్తం రాఘవం వనమ్৷৷2.11.28৷৷"},{"sloka":"స రాజరాజః భవ సత్యసఙ్గరః కులం చ శీలం చ హి రక్ష జన్మ చ.పరత్రవాసే హి వదన్త్యనుత్తమం తపోధనాస్సత్యవచో హితం నృణామ్৷৷2.11.29৷৷"}]