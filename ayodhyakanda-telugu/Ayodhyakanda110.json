[{"sloka":"[Vasistha explains about Brahman and about upholding of values by the Ikshvaku family --- persuades Rama the eldest son to rightfully occupy the throne.]క్రుద్ధమాజ్ఞాయ రామం తు వసిష్ఠః ప్రత్యువాచ హ.జాబాలిరపి జానీతే లోకస్యాస్య గతాగతిమ్৷৷2.110.1৷৷"},{"sloka":"నివర్తయితుకామస్తు త్వామేతద్వాక్యముక్తవాన్.ఇమాం లోకసముత్పత్తిం లోకనాథ నిబోధ మే৷৷2.110.2৷৷"},{"sloka":"సర్వం సలిలమేవాసీత్పృథివీ యత్ర నిర్మితా.తత స్సమభవద్బ్రహ్మా స్వయమ్భూర్దైవతైస్సహ৷৷2.110.3৷৷"},{"sloka":"స వరాహస్తతో భూత్వా ప్రోజ్జహార వసున్ధరామ్.అసృజచ్చ జగత్సర్వం సహ పుత్రైః కృతాత్మభిః৷৷2.110.4৷৷"},{"sloka":"ఆకాశప్రభవో బ్రహ్మా శాశ్వతో నిత్య అవ్యయః.తస్మాన్మరీచి స్సఞ్జజ్ఞే మరీచేః కశ్యప స్సుతః৷৷2.110.5৷৷"},{"sloka":"వివస్వాన్కాశ్యపాత్ జజ్ఞే మనుర్వైవస్వత స్సుతః.స తు ప్రజాపతిః పూర్వమిక్ష్వాకుస్తు మనోస్సుతః৷৷2.110.6৷৷"},{"sloka":"యస్యేయం ప్రథమం దత్తా సమృద్ధా మనునా మహీ.తమిక్ష్వాకుమయోధ్యాయాం రాజానం విద్ధి పూర్వకమ్৷৷2.110.7৷৷"},{"sloka":"ఇక్ష్వాకోస్తు సుత  శ్రీమాన్కుక్షిరేవేతి విశ్రుతః.కుక్షేరథాత్మజో వీరో వికుక్షిరుదపద్యత৷৷2.110.8৷৷"},{"sloka":"వికుక్షేస్తు మహాతేజా బాణః పుత్ర ప్రతాపవాన్.బాణస్య తు మహాబాహురనరణ్యో మహాయశాః৷৷2.110.9৷৷"},{"sloka":"నానావృష్టిర్బభూవాస్మిన్నదుర్భిక్షం సతాం వరే.అనరణ్యే మహారాజే తస్కరో నాపి కశ్చన৷৷2.110.10৷৷"},{"sloka":"అనరణ్యాన్మహాబాహుః పృథు రాజా బభూవ హ.తస్మాత్పృథోమేహారాజస్త్రిశఙ్కురుదపద్యత৷৷2.110.11৷৷స సత్యవచనాధ్వీర స్సశరీరో దివం గతః."},{"sloka":"త్రిశఙ్కోరభవత్సూనుర్దున్ధుమారో మహాయశాః৷৷2.110.12৷৷దున్ధుమారాన్మహాతేజా యువనాశ్వో వ్యజాయత."},{"sloka":"యువనాశ్వసుత శ్శ్రీమాన్మాన్ధాతా సమపద్యత৷৷2.110.13৷৷మాన్ధాతుస్త మహాతేజా స్సుసన్ధిరుదపద్యత.సుసన్ధేరపి పుత్రౌ ద్వౌ ధ్రువసన్ధిః ప్రసేనజిత్৷৷2.110.14৷৷యశస్వీ ధ్రువసన్ధేస్తు భరతో రిపుసూదనః."},{"sloka":"భరతాత్తు మహాబాహోరసితో నామ జాయత৷৷2.110.15৷৷యస్యైతే ప్రతిరాజాన ఉదపద్యన్త శత్రవః.హైహయాస్తాలజఙ్ఘాశ్చ శూరాశ్చ శశిబిన్దవః৷৷2.110.16৷৷"},{"sloka":"తాంస్తు సర్వాన్ప్రతివ్యూహ్య యుద్ధే రాజా ప్రవాసితః.స చ శైలవరే రమ్యే బభూవాభిరతో మునిః৷৷2.110.17৷৷"},{"sloka":"ద్వే చాస్య భార్యే గర్భిణ్యౌ బభూవతురితి శ్రుతిః.ఏకా గర్భవినాశాయ సపత్న్యై గరలం దదౌ৷৷2.110.18৷৷"},{"sloka":"భార్గవశ్చ్యవనో నామ హిమవన్తముపాశ్రితః.తమృషిం సముపాగమ్య కాలిన్దీ త్వభ్యవాదయత్৷৷2.110.19৷৷స తామభ్యవదద్విప్రో వరేప్సుం పుత్రజన్మని."},{"sloka":"పుత్రస్తే భవితా దేవి మహాత్మా లోకవిశ్రుతః৷৷2.110.20৷৷ధార్మికశ్చ సుశీలశ్చ వంశకర్తారిసూదనః."},{"sloka":"కృత్వా ప్రదక్షిణం హృష్టా మునింతమనుమాన్య చ৷৷2.110.21৷৷పద్మపత్రసమానాక్షం పద్మగర్భసమప్రభమ్.తతస్సా గృహమాగమ్య దేవీ పుత్రం వ్యజాయత৷৷2.110.22৷৷"},{"sloka":"సపత్న్యా తు గరస్తస్యై దత్తో గర్భజిఘాంసయా.గరేణ సహ తేనైవ జాత స్స సగరోభవత్৷৷2.110.23৷৷"},{"sloka":"స రాజా సగరో నామ యస్సముద్రమఖానయత్.ఇష్ట్వా పర్వణి వేగేన త్రాసయన్తమిమాః ప్రజాః৷৷2.110.24."},{"sloka":"అసమఞ్జస్తు పుత్రోభూత్సగరస్యేతి న శ్శ్రుతమ్.జీవన్నేవ స పిత్రా తు నిరస్తః పాపకర్మకృత్৷৷2.110.25৷৷"},{"sloka":"అంశుమానితి పుత్రోభూదసమఞ్జస్య వీర్యవాన్.దిలీపోంశుమతః పుత్రో దిలీపస్య భగీరథః৷৷2.110.26৷৷"},{"sloka":"భగీరథాత్కకుత్స్థస్తు కాకుత్స్థా యేన విశ్రుతాః.కకుత్స్థస్య చ పుత్రోభూద్రఘుర్యేన చ రాఘవాః৷৷2.110.27৷৷"},{"sloka":"రఘోస్తు పుత్రస్తేజస్వీ ప్రవృద్ధః పురుషాదకః.కల్మాషపాద స్సౌదాస ఇత్యేవం ప్రథితో భువి৷৷2.110.28৷৷"},{"sloka":"కల్మాషపాదపుత్రోభూచ్ఛఙ్ఖణస్త్వితి విశ్రుతః.యస్తు తద్వీర్యమాసాద్య సహసైన్యో వ్యనీనశత్৷৷2.110.29৷৷"},{"sloka":"శఙ్ఖణస్య చ పుత్రోభూచ్ఛూర శ్రీమాన్సుదర్శనః.సుదర్శనస్యాగ్నివర్ణః అగ్నివర్ణస్య శీఘ్రగః৷৷2.110.30৷৷శీఘ్రగస్య మరుః పుత్రో మరోః పుత్రః ప్రశుశ్రువః.ప్రశుశ్రువస్య పుత్రోభూదమ్బరీషో మహాద్యుతిః৷৷2.110.31৷৷అమ్బరీషస్య పుత్రోభూన్నహుషః సత్యవిక్రమః.నహుషస్య చ నాభాగః పుత్రః పరమధార్మికః৷৷2.110.32৷৷అజశ్చ సువ్రతశ్చైవ నాభాగస్య సుతావుభౌ.అజస్యైవ చ ధర్మాత్మా రాజా దశరథస్సుతః৷৷2.110.33৷৷"},{"sloka":"తస్య జ్యేష్ఠోసి దాయాదో రామ ఇత్యభివిశ్రుతః.తద్గృహాణ స్వకం రాజ్యమవేక్షస్వ జనం నృప৷৷2.110.34৷৷"},{"sloka":"ఇక్ష్వాకూణాం హి సర్వేషాం రాజా భవతి పూర్వజః.పూర్వజే నాపరః పుత్రో జ్యేష్ఠో రాజ్యేభిషిచ్యతే৷৷2.110.35৷৷"},{"sloka":"స రాఘవాణాం కులధర్మమాత్మనః  సనాతనం నాద్య విహన్తుమర్హసి.ప్రభూతరత్నామనుశాధి మేదినీం ప్రభూతరాష్ట్రాం పితృవన్మహాయశః৷৷2.110.36৷৷"}]