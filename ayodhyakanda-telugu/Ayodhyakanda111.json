[{"sloka":"[Vasistha explains the value of conforming to righteousness --- pleads with Rama to grant the wishes of Bharata and respect  his request --- Rama declines.]వసిష్ఠస్తు తదా రామముక్త్వా రాజపురోహితః.అబ్రవీద్ధర్మసంయుక్తం పునరేవాపరం వచః৷৷2.111.1৷৷"},{"sloka":"పురుషస్యేహ జాతస్య భవన్తి గురవస్త్రయః.ఆచార్యశ్చైవ కాకుత్స్థ పితా మాతా చ రాఘవ৷৷2.111.2৷৷"},{"sloka":"పితా హ్యేవం జనయతి పురుషం పురుషర్షభ.ప్రజ్ఞాం దదాతి చాచార్యస్తస్మాత్స గురురుచ్యతే৷৷2.111.3৷৷"},{"sloka":"సోహం తే పితురాచార్యస్తవ చైవ పరన్తప.మమ త్వం వచనం కుర్వన్నాతివర్తేస్సతాం గతిమ్৷৷2.111.4৷৷"},{"sloka":"ఇమా హి తే పరిషద శ్శ్రేణయశ్చ ద్విజాస్తథా.ఏషు తాత చరన్ధర్మం నాతివర్తే స్సతాం గతిమ్৷৷2.111.5৷৷"},{"sloka":"వృద్ధాయా ధర్మశీలాయా మాతుర్నార్హస్యవర్తితుమ్.అస్యాస్తు వచనం కుర్వన్నాతివర్తేస్సతాం గతిమ్৷৷2.111.6৷৷"},{"sloka":"భరతస్య వచః కుర్వన్యాచమానస్య రాఘవ!.ఆత్మానం నాతివర్తేస్త్వం సత్యధర్మపరాక్రమ!৷৷2.111.7৷৷"},{"sloka":"ఏవం మధురముక్తస్సన్ గురుణా రాఘవస్స్వయమ్.ప్రత్యువాచ సమాసీనం వసిష్ఠం పురుషర్షభః৷৷2.111.8৷৷"},{"sloka":"యన్మాతాపితరౌ వృత్తం తనయే కురుతస్సదా.న సుప్రతికరం తత్తు మాత్రా పిత్రా చ యత్కృతమ్৷৷2.111.9৷৷యథాశక్తి ప్రదానేన స్వాపనోచ్ఛాదనేన చ.నిత్యం చ ప్రియవాదేన తథా సంవర్ధనేన చ৷৷2.111.10৷৷"},{"sloka":"స హి రాజా జనయితా పితా దశరథో మమ.ఆజ్ఞాతం యన్మయా తస్య న తన్మిథ్యా భవిష్యతి৷৷2.111.11৷৷"},{"sloka":"ఏవముక్తస్తు రామేణ భరతః ప్రత్యనన్తరమ్.ఉవాచ పరమోదారస్సూతం పరమదుర్మనాః৷৷2.111.12৷৷"},{"sloka":"ఇహ మే స్థణ్డిలే శీఘ్రం కుశానాస్తర సారథే.ఆర్యం ప్రత్యుపవేక్ష్యామి యావన్మే న ప్రసీదతి৷৷2.111.13৷৷"},{"sloka":"అనాహారో నిరాలోకో ధనహీనో యథా ద్విజః.శేష్యే పురస్తాచ్ఛాలాయా యావన్న ప్రతియాస్యతి৷৷2.111.14৷৷"},{"sloka":"స తు రామమవేక్షన్తం సుమన్త్రం పేక్ష్య దుర్మనాః.కుశోత్తరముపస్థాప్య భూమావేవాస్తరత్స్వయమ్৷৷2.111.15৷৷"},{"sloka":"తమువాచ మహాతేజా రామో రాజర్షిసత్తమః.కిం మాం భరత కుర్వాణం తాత ప్రత్యుపవేక్ష్యసి৷৷2.111.16৷৷"},{"sloka":"బ్రాహ్మణో హ్యేకపార్శ్వేన నరాన్రోద్ధుమిహార్హతి.న తు మూర్ధాభిషిక్తానాం విధిః ప్రత్యుపవేశనే৷৷2.111.17৷৷"},{"sloka":"ఉత్తిష్ఠ నరశార్దూల హిత్వైతద్దారుణం వ్రతమ్.పురవర్యామితః క్షిప్రమయోధ్యాం యాహి రాఘవ৷৷2.111.18৷৷"},{"sloka":"ఆసీనస్త్వేవ భరతః పౌరజానపదం జనమ్.ఉవాచ సర్వతః ప్రేక్ష్య కిమార్యం నానుశాసథ৷৷2.111.19৷৷"},{"sloka":"తే తమూచుర్మహాత్మానం పౌరజానపదా జనాః.కాకుత్స్థమభిజానీయస్సమ్యగ్వదతి రాఘవః৷৷2.111.20৷৷"},{"sloka":"ఏషోపి హి మహాభాగః పితుర్వచసి తిష్ఠతి.అత ఏవ న శక్తాః స్మో వ్యావర్తయితుమఞ్జసా৷৷2.111.21৷৷"},{"sloka":"తేషామాజ్ఞాయ వచనం రామో వచనమబ్రవీత్.ఏవం నిబోధ వచనం సుహృదాం ధర్మచక్షుషామ్৷৷2.111.22৷৷"},{"sloka":"ఏతచ్చైవోభయం శ్రుత్వా సమ్యక్సమ్పశ్య రాఘవ.ఉత్తిష్ఠ త్వం మహాబాహో మాం చ స్పృశ తథోదకమ్৷৷2.111.23৷৷"},{"sloka":"అథోత్థాయ జలంస్పృష్ట్వా భరతో వాక్యమబ్రవీత్.శ్రుణ్వన్తు మే పరిషదో మన్త్రిణ శ్శ్రేణయస్తథా৷৷2.111.24৷৷"},{"sloka":"న యాచే పితరం రాజ్యం నానుశాసామి మాతరమ్.ఆర్యం పరమధర్మజ్ఞం నానుజానామి రాఘవమ్৷৷2.111.25৷৷"},{"sloka":"యదిత్వవశ్యం వస్తవ్యం కర్తవ్యం చ పితుర్వచః.అహమేవ నివత్స్యామి చతుర్దశ సమా వనే৷৷2.111.26৷৷"},{"sloka":"ధర్మాత్మా తస్య తథ్యేన భ్రాతుర్వాక్యేన విస్మితః.ఉవాచ రామ స్సమ్ప్రేక్ష్య పౌరజానపదం జనమ్৷৷2.111.27৷৷"},{"sloka":"విక్రీతమాహితం క్రీతం యత్పిత్రా జీవతా మమ.న తల్లోపయితుం శక్యం మయా వా భరతేన వా৷৷2.111.28৷৷"},{"sloka":"ఉపధిర్న మయా కార్యో వనవాసే జుగుప్సితః.యుక్తముక్తం చ కైకేయ్యా పిత్రా మే సుకృతం కృతమ్৷৷2.111.29৷৷"},{"sloka":"జానామి భరతం క్షాన్తం గురుసత్కారకారిణమ్.సర్వమేవాత్ర కల్యాణం సత్యసన్ధే మహాత్మని৷৷2.111.30৷৷"},{"sloka":"అనేన ధర్మశీలేన వనాత్ప్రత్యాగతః పునః.భ్రాత్రా సహ భవిష్యామి పృథివ్యాః పతిరుత్తమః৷৷2.111.31৷৷"},{"sloka":"వృతో హి రాజా కైకేయ్యా మయా తద్వచనం కృతమ్.అనృతాన్మోచయానేన పితరం తం మహీపతిమ్৷৷2.111.32৷৷"}]