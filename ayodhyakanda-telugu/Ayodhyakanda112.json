[{"sloka":"[Sages praise Rama and Bharata for their virtues --- Bharata proclaims to stay outside Ayodhya and rule under the security of Rama's sandals.]తమప్రతిమతేజోభ్యాం భ్రాతృభ్యాం రోమహర్షణమ్.విస్మితా స్సఙ్గమం ప్రేక్ష్య సమవేతా మహర్షయః৷৷2.112.1৷৷"},{"sloka":"అన్తర్హితా మునిగణాస్సిద్ధాశ్చ పరమర్షయః. తౌ భ్రాతరౌ మహాత్మానౌ కాకుత్స్థౌ ప్రశశంసిరే৷৷2.112.2৷৷"},{"sloka":"స ధన్యో యస్య పుత్రౌ ద్వౌ ధర్మజ్ఞౌ ధర్మవిక్రమౌ.శ్రుత్వా వయం హి సమ్భాషాముభయోస్స్పృహయామహే৷৷2.112.3৷৷"},{"sloka":"తతస్త్వృషిగణాః క్షిప్రం దశగ్రీవవధైషిణః.భరతం రాజశార్దూలమిత్యూచు స్సఙ్గతా వచః৷৷2.112.4৷৷"},{"sloka":"కులే జాత మహాప్రాజ్ఞ మహావృత్త మహాయశః.గ్రాహ్యం రామస్య వాక్యం తే పితరం యద్యవేక్షసే৷৷2.112.5৷৷"},{"sloka":"సదానృణమిమం రామం వయమిచ్ఛామహే పితుః.ఆనృణత్వాచ్చ కైకేయ్యా స్స్వర్గం దశరథో గతః৷৷2.112.6৷৷"},{"sloka":"ఏతావదుక్త్వా వచనం గన్ధర్వా స్సమహర్షయః.రాజర్షయశ్చైవ తదా సర్వే స్వాం స్వాం గతిం గతాః৷৷2.112.7৷৷"},{"sloka":"హ్లాదితస్తేన వాక్యేన శుభేన శుభదర్శనః.రామ స్సంహృష్టవదనస్తానృషీనభ్యపూజయత్৷৷2.112.8৷৷"},{"sloka":"త్రస్తగాత్రస్తు భరతస్స వాచా సజ్జమానయా.కృతాఞ్జలిరిదం వాక్యం రాఘవం పునరబ్రవీత్৷৷2.112.9৷৷"},{"sloka":"రాజధర్మమనుప్రేక్ష్య కులధర్మానుసన్తతిమ్.కర్తుమర్హసి కాకుత్స్థ మమ మాతుశ్చ యాచనామ్৷৷2.112.10৷৷"},{"sloka":"రక్షితుం సుమహద్రాజ్యమహమేకస్తు నోత్సహే.పౌరజానపదాంశ్చాపి రక్తాన్రఞ్జయితుం తథా৷৷2.112.11৷৷"},{"sloka":"జ్ఞాతయశ్చ హి యోధాశ్చ మిత్రాణి సుహృదశ్చ నః.త్వామేవ ప్రతివీక్షన్తే పర్జన్యమివ కర్షకాః৷৷2.112.12৷৷"},{"sloka":"ఇదం రాజ్యం మహాప్రాజ్ఞ స్థాపయ ప్రతిపద్య హి.శక్తిమానసి కాకుత్స్థ! లోకస్య పరిపాలనే৷৷2.112.13৷৷"},{"sloka":"ఇత్యుక్త్వా న్యపతద్భ్రాతుః పాదయోర్భరతస్తదా.భృశం సమ్ప్రార్థయామాస రామమేవ ప్రియంవదః৷৷2.112.14৷৷"},{"sloka":"తమఙ్కే భరతం కృత్వా రామో వచనమబ్రవీత్.శ్యామం నలినపత్రాక్షం మత్తహంసస్వరం స్వయమ్৷৷2.112.15৷৷"},{"sloka":"ఆగతా త్వామియం బుద్ధిస్స్వజా వైనయికీ చ యా.భృశముత్సహసే తాత రక్షితుం పృథివీమపి৷৷2.112.16৷৷"},{"sloka":"అమాత్యైశ్చ సుహృద్భిశ్చ బుద్ధిమద్భిశ్చ మన్త్రిభిః.సర్వకార్యాణి సమ్మన్త్ర్య సుమహన్త్యపి కారయ৷৷2.112.17৷৷"},{"sloka":"లక్ష్మీశ్చన్ద్రాదపేయాద్వా హిమవాన్వా హిమం త్యజేత్.అతీయాత్సాగరో వేలాం న ప్రతిజ్ఞామహం పితుః৷৷2.112.18৷৷"},{"sloka":"కామాద్వా తాత! లోభాద్వా మాత్రాతుభ్యమిదం కృతమ్.న తన్మనసి కర్తవ్యం వర్తితవ్యం చ మాతృవత్৷৷2.112.19৷৷"},{"sloka":"ఏవం బ్రువాణం భరతః కౌసల్యాసుతమబ్రవీత్.తేజసాదిత్యసఙ్కాశం ప్రతిపచ్చన్ద్రదర్శనమ్৷৷2.112.20৷৷"},{"sloka":"ఆధిరోహార్య పాదాభ్యాం పాదుకే హేమభూషితే.ఏతేహి సర్వలోకస్య యోగక్షేమం విధాస్యతః৷৷2.112.21৷৷"},{"sloka":"సోధిరుహ్య నరవ్యాఘ్రః పాదుకే హ్యవరుహ్య చ.ప్రాయచ్ఛత్సుమహాతేజా భరతాయ మహాత్మనే৷৷2.112.22৷৷"},{"sloka":"స పాదుకే సమ్ప్రణమ్య రామం వచనమబ్రవీత్చతుర్దశ హి వర్షాణి జటాచీరధరో హ్యాహమ్৷৷2.112.23৷৷ఫలమూలాశనో వీర భవేయం రఘునన్దన.తవాగమనమాకాఙ్క్షాన్వసన్వై నగరాద్బహిః৷৷2.112.24৷৷తవ పాదుకయోర్న్యస్తరాజ్యతన్త్రః పరన్తప."},{"sloka":"చతుర్దశే తు సంపూర్ణే వర్షేహని రఘూత్తమ৷৷2.112.25৷৷న ద్రక్ష్యామి యది త్వాం తు ప్రవేక్ష్యామి హుతాశనమ్."},{"sloka":"తథేతి చ ప్రతిజ్ఞాయ తం పరిష్వజ్య సాదరమ్৷৷2.112.26৷৷శత్రుఘ్నం చ పరిష్వజ్య భరతం చేదమబ్రవీత్."},{"sloka":"మాతరం రక్ష కైకేయీం మా రోషం కురు తాం ప్రతి৷৷2.112.27৷৷మయా చ సీతయా చైవ శప్తోసి రఘుసత్తమ.ఇత్యుక్త్వాశ్రుపరీతాక్షో భ్రాతరం విససర్జ హ৷৷2.112.28৷৷"},{"sloka":"స పాదుకే తే భరతః ప్రతాపవాన్ స్వలఙ్కృతే సమ్పరిపూజ్య ధర్మవిత్.ప్రదక్షిణం చైవ చకార రాఘవమ్ చకార తే చోత్తమనాగమూర్ధని৷৷2.112.29৷৷"},{"sloka":"అథానుపూర్వ్యాత్ప్రతినన్ద్య తం జనం గురూంశ్చ మన్త్రిప్రకృతీస్తథానుజౌ.వ్యసర్జయద్రాఘవవంశవర్ధనస్థిరః స్వధర్మే హిమవానివాచలః৷৷2.112.30৷৷"},{"sloka":"తం మాతరో బాష్పగృహీతకణ్ఠ్యో దుఃఖేన నామన్త్రయితుం హి శేకుః.స త్వేవ మాత్రృభివాద్య సర్వారుదన్కుటీం స్వాం ప్రవివేశ రాఘవః৷৷2.112.31৷৷"}]