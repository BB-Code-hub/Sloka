[{"sloka":"[Return of Bharata and Satrughna with Rama's sandals as the representative of Rama.]తత శ్శిరసి కృత్వా తు పాదుకే భరతస్తదా.ఆరురోహ రథం హృష్టః శత్రుఘ్నేన సమన్వితః৷৷2.113.1৷৷"},{"sloka":"వసిష్ఠో వామదేవశ్చ జాబాలిశ్చ దృఢవ్రతః.అగ్రతః ప్రయయు స్సర్వే మన్త్రిణో మన్త్రపూజితాః৷৷2.113.2৷৷"},{"sloka":"మన్దాకినీం నదీం రమ్యాం ప్రాఙ్ముఖాస్తే యయుస్తదా.ప్రదక్షిణం చ కుర్వాణాశ్చిత్రకూటం మహాగిరిమ్৷৷2.113.3৷৷"},{"sloka":"పశ్యన్ధాతుసహస్రాణి రమ్యాణి వివిధాని చ.ప్రయయౌ తస్య పార్శ్వేన ససైన్యో భరతస్తదా৷৷2.113.4৷৷"},{"sloka":"అదూరాచ్చిత్రకూటస్య దదర్శ భరతస్తదా.ఆశ్రమం యత్ర స మునిర్భరద్వాజః కృతాలయః৷৷2.113.5৷৷"},{"sloka":"స తమాశ్రమమాగమ్య భరద్వాజస్య బుద్ధిమాన్.అవతీర్య రథాత్పాదౌ వవన్దే భరతస్తదా৷৷2.113.6৷৷"},{"sloka":"తతో హృష్టో భరద్వాజో భరతం వాక్యమబ్రవీత్.అపి కృత్యం కృతం తాత! రామేణ చ సమాగతమ్৷৷2.113.7৷৷"},{"sloka":"ఏవముక్త స్స తు తతో భరద్వాజేన ధీమతా.ప్రత్యువాచ భరద్వాజం భరతో ధర్మవత్సలః৷৷2.113.8৷৷"},{"sloka":"స యాచ్యమానో గురుణా మయా చ దృఢవిక్రమః.రాఘవః పరమప్రీతో వశిష్ఠం వాక్యమబ్రవీత్৷৷2.113.9৷৷"},{"sloka":"పితుః ప్రతిజ్ఞాం తామేవ పాలయిష్యామి తత్త్వతః.చతుర్దశ హి వర్షాణి యా ప్రతిజ్ఞా పితుర్మమ৷৷2.113.10৷৷"},{"sloka":"ఏవముక్తో మహాప్రాజ్ఞో వసిష్ఠః ప్రత్యువాచ హ.వాక్యజ్ఞో వాక్యకుశలం రాఘవం వచనం మహత్৷৷2.113.11৷৷"},{"sloka":"ఏతే ప్రయచ్ఛ సంహృష్టః పాదుకే హేమభూషితే.అయోధ్యాయాం మహాప్రాజ్ఞ యోగక్షేమకరే తవ৷৷2.113.12৷৷"},{"sloka":"ఏవముక్తో వసిష్ఠేన రాఘవః ప్రాఙ్ముఖః స్థితః.పాదుకే హ్యధిరుహ్యైతే మమ రాజ్యాయ వై దదౌ৷৷2.113.13৷৷"},{"sloka":"నివృత్తోహమనుజ్ఞాతో రామేణ సుమహాత్మనా.అయోధ్యామేవ గచ్ఛామి గృహీత్వా పాదుకే శుభే৷৷2.113.14৷৷"},{"sloka":"ఏతచ్ఛ్రుత్వా శుభం వాక్యం భరతస్య మహాత్మనః.భరద్వాజశ్శుభతరం మునిర్వాక్యమువాచ తమ్৷৷2.113.15৷৷"},{"sloka":"నైతచ్చిత్రం నరవ్యాఘ్ర శీలవృత్తవతాం వర.యదార్యం త్వయి తిష్ఠేత్తు నిమ్నే సృష్టమివోదకమ్৷৷2.113.16৷৷"},{"sloka":"అమృత స్సమహాబాహుః పితా దశరథస్తవ.యస్య త్వమీదృశ: పుత్రో ధర్మజ్ఞో ధర్మవత్సలః৷৷2.113.17৷৷"},{"sloka":"తమృషిం తు మహాత్మానముక్తవాక్యం కృతాఞ్జలిః.ఆమన్త్రయితుమారేభే చరణావుపగృహ్య చ৷৷2.113.18৷৷"},{"sloka":"తతః ప్రదక్షిణం కృత్వా భరద్వాజం పునః పునః.భరతస్తు యయౌ శ్రీమానయోధ్యాం సహ మన్త్రిభిః৷৷2.113.19৷৷"},{"sloka":"యానైశ్చ శకటైశ్చైవ హయైర్నాగైశ్చ సా చమూః.పునర్నివృత్తా విస్తీర్ణా భరతస్యానుయాయినీ৷৷2.113.20 ৷৷"},{"sloka":"తతస్తే యమునాం దివ్యాం నదీం తీర్త్వోర్మిమాలినీమ్.దదృశుస్తాం పున స్సర్వే గఙ్గాం శుభజలాం నదీమ్৷৷2.113.21৷৷"},{"sloka":"తాం రమ్యజలసంపూర్ణాం సన్తీర్య సహబాన్ధవఃశృఙ్గిబేరపురం రమ్యం ప్రవివేశ ససైనికః.శృఙ్గిబేరపురాద్భూయ స్త్వయోధ్యాం సన్దదర్శ హ৷৷2.113.22৷৷"},{"sloka":"అయోధ్యాం చ తతో దృష్ట్వా పిత్రా భ్రాత్రా వివర్జితామ్.భరతో దుఃఖ సన్తప్త స్సారథిం చేదమబ్రవీత్৷৷2.113.23৷৷"},{"sloka":"సారథే పశ్య విధ్వస్తా సాయోధ్యా న ప్రకాశతే.నిరాకార నిరానన్దా దీనా ప్రతిహతస్వరా৷৷2.113.24৷৷"}]