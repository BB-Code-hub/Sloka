[{"sloka":"[ Apprehensions of ascetics residing at Chitrakuta --- fear of Khara brother of Ravana --- atrocities of rakshasas --- ascetics take leave of Rama and depart.]ప్రతిప్రయాతే భరతే వసన్రామస్తపోవనే.లక్షయామాస సోద్వేగమథౌత్సుక్యం తపస్వినామ్৷৷2.116.1৷৷"},{"sloka":"యే తత్ర చిత్రకూటస్య పురస్తాత్తాపసాశ్రమే.రామమాశ్రిత్య నిరతాస్తానలక్షయదుత్సుకాన్৷৷2.116.2৷৷"},{"sloka":"నయనైర్బ్రుకుటీభిశ్చ రామం నిర్దిశ్య శఙ్కితాః.అన్యోన్యముపజల్పన్త శ్శనైశ్చక్రుర్మిథః కథాః৷৷2.116.3৷৷"},{"sloka":"తేషామౌత్సుక్యమాలక్ష్య రామస్త్వాత్మని శఙ్కితః.కృతాఞ్జలిరువాచేదమృషిం కులపతిం తతః৷৷2.116.4৷৷"},{"sloka":"న కచ్చిద్భగవన్కిఞ్చిత్పూర్వవృత్తమిదం మయి.దృశ్యతే వికృతం యేన విక్రియన్తే తపస్వినః৷৷2.116.5৷৷"},{"sloka":"ప్రమాదాచ్చరితం కచ్చిత్కిఞ్చిన్నావరజస్య మే.లక్ష్మణస్యర్షిభిదృష్టం నానురూపమివాత్మనః৷৷2.116.6৷৷"},{"sloka":"కచ్చిచ్ఛుశ్రూషమాణా వ శ్శుశ్రూషణపరా మయి.ప్రమదాభ్యుచితాం వృత్తిం సీతా యుక్తం న వర్తతే৷৷2.116.7৷৷"},{"sloka":"అథర్షిర్జరయా వృద్ధస్తపసా చ జరాం గతః.వేపమాన ఇవోవాచ రామం భూతదయాపరమ్৷৷2.116.8৷৷"},{"sloka":"కుతః కల్యాణసత్త్వాయాః కల్యాణాభిరతేస్తథా.చలనం తాత వైదేహ్యాస్తపస్విషు విశేషతః৷৷2.116.9৷৷"},{"sloka":"త్వన్నిమిత్తమిదం తావత్తాపసాన్ప్రతివర్తతే.రక్షోభ్యస్తేన సంవిగ్నాః కథయన్తి మిథః కథాః৷৷2.116.10৷৷"},{"sloka":"రావణావరజః కశ్చిత్ ఖరో నామేహ రాక్షసః.ఉత్పాట్య తాపసాన్సర్వాఞ్జనస్థాననికేతనాన్৷৷2.116.11৷৷ధృష్టశ్చ జితకాశీ చ నృశంసః పురుషాదకః.అవలిప్తశ్చ పాపశ్చ త్వాం చ తాత న మృష్యతే৷৷2.116.12৷৷"},{"sloka":"త్వం యదాప్రభృతి హ్యస్మిన్నాశ్రమే తాత వర్తసే.తదాప్రభృతి రక్షాంసి విప్రకుర్వన్తి తాపసాన్৷৷2.116.13৷৷"},{"sloka":"దర్శయన్తి హి బీభత్సైః క్రూరైర్భీషణకైరపి.నానారూపైర్విరూపైశ్చ రూపైర్వికృతదర్శనైః৷৷2.116.14৷৷"},{"sloka":"అప్రశస్తైశుచిభిస్సమ్ప్రయోజ్య చ తాపసాన్.ప్రతిధ్నన్త్యపరాన్క్షిప్రమనార్యాః పురతః స్థితాః৷৷2.116.15৷৷"},{"sloka":"తేషు తేష్వాశ్రమస్థానేష్వబుద్ధమవలీయ చ.రమన్తే తాపసాం స్తత్ర నాశయన్తోల్పచేతసః৷৷2.116.16৷৷"},{"sloka":"అపక్షిపన్తి స్రుగ్భాణ్డానగ్నీస్నిఞ్చన్తి వారిణా.కలశాంశ్చ ప్రమధ్నన్తి హవనే సముపస్థితే৷৷2.116.17৷৷"},{"sloka":"తైర్దురాత్మభిరామృష్టానాశ్రమాన్ప్రజిహాసవః.గమనాయాన్యదేశస్య చోదయన్త్యృషయోద్య మామ్৷৷2.116.18৷৷"},{"sloka":"తత్పురా రామ శారీరాముపహింసాం తపస్విషు.దర్శయన్తి హి దుష్టాస్తే త్యక్ష్యామ ఇమమాశ్రమమ్৷৷2.116.19৷৷"},{"sloka":"బహుమూలఫలం చిత్రమవిదూరాదితో వనమ్.పురాణాశ్రమమేవాహం శ్రయిష్యే సగణః పునః৷৷2.116.20৷৷"},{"sloka":"ఖరస్త్వయ్యపి చాయుక్తం పురా తాత ప్రవర్తతే.సహాస్మాభిరితో గచ్ఛ యది బుద్ధిః ప్రవర్తతే৷৷2.116.21৷৷"},{"sloka":"సకలత్రస్య సన్దేహో నిత్యం యత్తస్య రాఘవ.సమర్థస్యాపి హి సతో వాసో దుఃఖమిహాద్య తే৷৷2.116.22৷৷"},{"sloka":"ఇత్యుక్తవన్తం స్తంరామ రాజపుత్రస్తపస్వినమ్.న శశాకోత్తరైర్వాక్యైరవరోద్ధుం సముత్సుకమ్৷৷2.116.23৷৷"},{"sloka":"అభినన్ద్య సమాపృచ్ఛ్య సమాధాయ చ రాఘవమ్.స జగామాశ్రమం త్యక్త్వా కులైః కులపతిస్సహ৷৷2.116.24৷৷"},{"sloka":"రామః సంసాద్య ఋషిగణమనుగమనాద్దేశాత్తస్మాత్కులపతిమభివాద్య ఋషిమ్.సమ్యక్ప్రీతైస్తైరనుమత ఉపదిష్టార్థః పుణ్యం వాసాయ స్వనిలయముపసమ్పేదే৷৷2.116.25৷৷"},{"sloka":"ఆశ్రమమృషివిరహితం ప్రభుః క్షణమపిన జహౌ స రాఘవః.రాఘవం హి సతతమనుగతా స్తాపసాశ్చార్షచరిత ధృతగుణాః৷৷2.116.26৷৷"}]