[{"sloka":"[Rama and Sita depart from Chitrakuta --- meet sage Atri and Anasuya.]రాఘవ స్త్వథ యాతేషు తపస్విషు విచిన్తయన్.న తత్రారోచయద్వాసం కారణైర్బహుభిస్తదా৷৷2.117.1৷৷"},{"sloka":"ఇహ మే భరతో దృష్టో మాతరశ్చ సనాగరాః.సా చ మే స్మృతిరన్వేతి తాన్నిత్యమనుశోచతః৷৷2.117.2৷৷"},{"sloka":"స్కన్ధావారనివేశేన తేన తస్య మహాత్మనః.హయహస్తికరీషైశ్చ ఉపమర్దః కృతో భృశమ్৷৷2.117.3৷৷"},{"sloka":"తస్మాదన్యత్ర గచ్ఛామ ఇతి సఞ్చిన్త్య రాఘవః.ప్రాతిష్ఠత స వైదేహ్యా లక్ష్మణేన చ సఙ్గతః৷৷2.117.4৷৷"},{"sloka":"సోత్రేరాశ్రమమాసాద్య తం వవన్దే మహాయశాః.తం చాపి భగవానత్రిః పుత్రవత్ప్రత్యపద్యత৷৷2.117.5৷৷"},{"sloka":"స్వయమాతిథ్యమాదిశ్య సర్వమన్యత్సుసత్కృతమ్.సౌమిత్రిం చ మహాభాగాం సీతాం చ సమసాన్త్వయత్৷৷2.117.6৷৷"},{"sloka":"పత్నీం చ సమనుప్రాప్తాం వృద్ధామామన్త్ర్య సత్కృతామ్.సాన్త్వయామాస ధర్మజ్ఞః సర్వభూతహితే రతః৷৷2.117.7৷৷"},{"sloka":"ఆనసూయాం మహాభాగాం తాపసీం ధర్మచారిణీమ్ప్రతిగృహ్ణీష్వ వైదేహీమబ్రవీదృషిసత్తమః.రామాయ చాచచక్షే తాం తాపసీం ధర్మచారిణీమ్৷৷2.117.8৷৷"},{"sloka":"దశ వర్షాణ్యనావృష్ట్యా దగ్ధే లోకే నిరన్తరమ్৷৷2.117.9৷৷యయా మూలఫలే సృష్టే జాహ్నవీ చ ప్రవర్తితా.ఉగ్రేణ తపసా యుక్తా నియమైశ్చాప్యలఙ్కృతా৷৷2.117.10৷৷దశ వర్ష సహాస్రాణి తయా తప్తం మహత్తపః.అనసూయా వ్రతై స్స్నాతా ప్రత్యూహాశ్చ నివర్తితాః৷৷2.117.11৷৷దేవకార్యనిమిత్తం చ యయా సన్త్వరమాణయా.దశరాత్రం కృతా రాత్రి స్సేయం మాతేవ తేనఘ৷৷2.117.12৷৷"},{"sloka":"తామిమాం సర్వభూతానాం నమస్కార్యాం యశస్వినీమ్ అభిగచ్ఛతు వైదేహీ వృద్ధామక్రోధనాం సదా.అనసూయేతి యా లోకే కర్మభిః ఖ్యాతిమాగతా৷৷2.117.13৷৷"},{"sloka":"ఏవం బ్రువాణం తమృషిం తథేత్యుక్త్వా స రాఘవః.సీతామువాచ ధర్మజ్ఞామిదం వచనముత్తమమ్৷৷2.117.14৷৷"},{"sloka":"రాజపుత్రి! శ్రుతమిదం మునేరస్య సమీరితమ్.శ్రేయోర్థమాత్మనశ్శీఘ్రమభిగచ్ఛ తపస్వినీమ్৷৷2.117.15৷৷"},{"sloka":"సీతా త్వేతద్వచశ్శృత్వా రాఘవస్య హితైషిణః.తామత్రిపన్తీం ధర్మజ్ఞామభిచక్రామ మైథిలీ৷৷2.117.16৷৷"},{"sloka":"శిథిలాం వలితాం వృద్ధాం జరాపాణ్డురమూర్ధజామ్.సతతం వేపమానాఙ్గీం ప్రవాతే కదలీం యథా৷৷ 2.117.17৷৷తాం తు సీతా మహాభాగామనసూయాం పతివ్రతామ్.అభ్యవాదయదవ్యగ్రా స్వంనామ సముదాహరత్৷৷2.117.18৷৷"},{"sloka":"అభివాద్య చ వైదేహీ తాపసీం తామనిన్దితామ్.బద్ధాఞ్జలిపుటా హృష్టా పర్యపృచ్ఛదనామయమ్৷৷2.117.19৷৷"},{"sloka":"తతస్సీతాం మహాభాగాం దృష్ట్వా తాం ధర్మచారిణీమ్.సాన్త్వయన్త్యబ్రవీద్ధృష్టా దిష్ట్యా ధర్మమవేక్షసే৷৷2.117.20৷৷"},{"sloka":"త్యక్త్వా జ్ఞాతిజనం సీతే మానమృద్ధం చ భామిని.అవరుద్ధం వనే రామం దిష్ట్యా త్వమనుగచ్ఛసి৷৷2.117.21৷৷"},{"sloka":"నగరస్థో వనస్థో వా పాపో వా యది వా శుభః.యాసాం స్త్రీణాం ప్రియో భర్తా తాసాం లోకా మహోదయాః৷৷2.117.22৷৷"},{"sloka":"దుశ్శీలః కామవృత్తో వా ధనైర్వా పరివర్జితః.స్త్రీణామార్యస్వభావానాం పరమం దైవతం పతిః৷৷2.117.23৷৷"},{"sloka":"నాతో విశిష్టం పశ్యామి బాన్ధవం విమృశన్త్యహమ్.సర్వత్ర యోగ్యం వైదేహి! తపః కృతమివావ్యయమ్৷৷2.117.24৷৷"},{"sloka":"న త్వేవమవగచ్ఛన్తి గుణదోషమసత్త్స్రియః.కామవక్తవ్యహృదయా భర్తృనాథాశ్చరన్తి యాః৷৷2.117.25৷৷"},{"sloka":"ప్రాప్నువన్త్య యశశ్చైవ ధర్మభ్రంశం చ మైథిలి.అకార్యవశమాపన్నాః స్త్రియో యాః ఖలు తద్విధాః৷৷2.117.26৷৷"},{"sloka":"త్వద్విధాస్తు గుణైర్యుక్తా దృష్ట లోక పరావరాః. స్త్రియ స్స్వర్గే చరిష్యన్తి యథా ధర్మకృతస్తథా৷৷2.117.27৷৷"},{"sloka":"తదేవమేనం త్వమనువ్రతా సతీ పతివ్రతానాం సమయానువర్తినీ.భవ స్వభర్తు స్సహధర్మచారిణీ యశశ్చ ధర్మం చ తత స్సమాప్స్యసి৷৷2.117.28৷৷"}]