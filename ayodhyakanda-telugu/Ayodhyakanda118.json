[{"sloka":"[Sita relates the story of her marriage to Anasuya --- Anasuya bestows Sita with divine gifts.]సాత్వేవముక్తా వైదేహీ అనసూయానసూయయా. ప్రతిపూజ్య వచో మన్దం ప్రవక్తుముపచక్రమే৷৷2.118.1৷৷ "},{"sloka":"నైతదాశ్చర్యమార్యాయా యన్మాం త్వమభిభాషసే. విదితన్తు మమాప్యేతద్యథా నార్యాః పతిర్గురుః৷৷2.118.2৷৷"},{"sloka":"యద్యప్యేష భవేద్భర్తా మమార్యే వృత్తవర్జితః.అద్వైధముపచర్తవ్యస్తథాప్యేష మయా భవేత్৷৷2.118.3৷৷"},{"sloka":"కిం పునర్యో గుణశ్లాఘ్య స్సానుక్రోశో జితేన్ద్రియః.స్థిరానురాగో ధర్మాత్మా మాతృవత్పితృవత్ప్రియః৷৷2.118.4৷৷"},{"sloka":"యాం వృత్తిం వర్తతే రామః కౌసల్యాయాం మహాబలః.తామేవ నృపనారీణామన్యాసామపి వర్తతే৷৷2.118.5৷৷"},{"sloka":"సకృద్దృష్టాస్వపి స్త్రిషు నృపేణ నృపవత్సలః.మాతృవద్వర్తతే వీరో మానముత్సృజ్య ధర్మవిత్৷৷2.118.6৷৷"},{"sloka":"ఆగచ్ఛన్త్యాశ్చ విజనం వనమేవం భయావహమ్.సమాహితం మే శ్వశ్ర్వా చ హృదయే తద్ధృతం మహత్৷৷2.118.7৷৷"},{"sloka":"పాణిప్రదానకాలే చ యత్పురాత్వగ్ని సన్నిధౌ.అనుశిష్టా జనన్యాస్మి వాక్యం తదపి మే ధృతమ్৷৷2.118.8৷৷"},{"sloka":"నవీకృతం తు తత్సర్వం వాక్యైస్తే ధర్మచారిణి.పతిశుశ్రూషణాన్నార్యాస్తపో నాన్యద్విధీయతే৷৷2.118.9৷৷"},{"sloka":"సావిత్రీ పతిశుశ్రూషాం కృత్వా స్వర్గే మహీయతే.తథావృత్తిశ్చ యాతా త్వం పతిశుశ్రూషయా దివమ్৷৷2.118.10৷৷"},{"sloka":"వరిష్ఠా సర్వనారీణామేషా చ దివి దేవతా.రోహిణీ న వినాచన్ద్రం ముహూర్తమపి దృశ్యతే৷৷2.118.11৷৷"},{"sloka":"ఏవంవిధాశ్చ ప్రవరాః స్త్రియో భర్తృదృఢవ్రతాః.దేవలోకే మహీయన్తే పుణ్యేన స్వేన కర్మణా৷৷2.118.12৷৷"},{"sloka":"తతోనసూయా సంహృష్టా శ్రుత్వోక్తం సీతయా వచః.శిరస్యాఘ్రాయ చోవాచ మైథిలీం హర్షయన్త్యుత৷৷2.118.13৷৷"},{"sloka":"నియమైర్వివిధైరాప్తం తపో హి మహదస్తి మే.తత్సంశ్రిత్య బలం సీతే ఛన్దయే త్వాం శుచివ్రతే৷৷2.118.14৷৷"},{"sloka":"ఉపపన్నం మనోజ్ఞం చ వచనం తవ మైథిలి.ప్రీతా చాస్మ్యుచితం కిం తే కరవాణి బ్రవీహి మే৷৷2.118.15৷৷"},{"sloka":"స్యాస్తద్వచనం శ్రూత్వా విస్మితా మన్దవిస్మయా.కృతమిత్యబ్రవీస్తీతా తపోబలసమన్వితామ్৷৷2.118.16৷৷ "},{"sloka":"సా త్వేవముక్తా ధర్మజ్ఞా తయా ప్రీతతరాభవత్.సఫలం చ ప్రహర్షం తే హన్త సీతే! కరోమ్యహమ్৷৷2.118.17৷৷"},{"sloka":"ఇదం దివ్యం వరం మాల్యం వస్త్రమాభరణాని చ.అఙ్గరాగం చ వైదేహి మహార్హం చానులేపనమ్৷৷2.118.18৷৷మయా దత్తమిదం సీతే తవ గాత్రాణి శోభయేత్.అనురూపమసంక్లిష్టం నిత్యమేవ భవిష్యతి৷৷2.118.19৷৷"},{"sloka":"అఙ్గరాగేణ దివ్యేన లిప్తాఙ్గీ జనకాత్మజే!.శోభయిష్యసి భర్తారం యథా శ్రీర్విష్ణుమవ్యయమ్৷৷2.118.20৷৷"},{"sloka":"సా వస్త్రమఙ్గరాగం చ భూషణాని స్రజస్తథా.మైథిలీ ప్రతిజగ్రాహ ప్రీతిదానమనుత్తమమ్৷৷2.118.21৷৷"},{"sloka":"ప్రతిగృహ్య చ తత్సీతా ప్రీతిదానం యశస్వినీ.శ్లిష్టాఞ్జలిపుటా తత్ర సముపాస్త తపోధనామ్৷৷2.118.22৷৷"},{"sloka":"తథా సీతాముపాసీనామనసూయా దృఢవ్రతా.వచనం ప్రష్టుమారేభే కాఞ్చిత్ప్రియకథామను৷৷2.118.23৷৷"},{"sloka":"స్వయం వరే కిల ప్రాప్తా త్వమనేన యశస్వినా.రాఘవేణేతి మే సితే! కథా శ్రుతిముపాగతా৷৷2.118.24৷৷"},{"sloka":"తాం కథాం శ్రోతుమిచ్ఛామి విస్తరేణ చ మైథిలి!.యథానుభూతం కార్త్స్న్యేన తన్మే త్వం వక్తుమర్హసి৷৷2.118.25৷৷"},{"sloka":"ఏవముక్తా తు సా సీతా తాం తతో ధర్మచారిణీమ్.శ్రూయతామితి చోక్త్వా వై కథయామాస తాం కథామ్৷৷2.118.26৷৷"},{"sloka":"మిథిలాధిపతిర్వీరో జనకో నామ ధర్మవిత్.క్షత్రధర్మే హ్యభిరతో న్యాయతశ్శాస్తి మేదినీమ్৷৷2.118.27৷৷"},{"sloka":"తస్య లాఙ్గలహస్తన్య కర్షతః క్షేత్రమణ్డలమ్.అహం కిలోత్థితా భిత్వా జగతీం నృపతేస్సుతా৷৷2.118.28৷৷"},{"sloka":"స మాం దృష్ట్వా నరపతిర్ముష్టివిక్షేపతత్పరః.పాంసుకుణ్ఠితసర్వాఙ్గీం జనకో విస్మితోభవత్৷৷2.118.29৷৷"},{"sloka":"అనపత్యేన చ స్నేహాదఙ్కమారోప్య చ స్వయమ్.మమేయం తనయేత్యుక్త్వా స్నేహో మయి నిపాతితః৷৷2.118.30৷৷"},{"sloka":"అన్తరిక్షే చ వాగుక్తాప్రతిమామానుషీ కిల.ఏవమేతన్నరపతే! ధర్మేణ తనయా తవ৷৷2.118.31৷৷"},{"sloka":"తతః ప్రహృష్టో ధర్మాత్మా పితా మే మిథిలాధిపః.అవాప్తో విపులాం బుద్ధిం మామవాప్య నరాధిపః৷৷2.118.32৷৷"},{"sloka":"దత్తా చాస్మీష్టవద్దేవ్యై జ్యేష్ఠాయై పుణ్యకర్మణా.తయా సమ్భావితా చాస్మి స్నిగ్ధయా మాతృసౌహృదాత్৷৷2.118.33৷৷"},{"sloka":"పతిసంయోగసులభం వయో దృష్ట్వా తు మే పితా.చిన్తామభ్యగమద్ధీనో విత్తనాశాదివాధనః৷৷2.118.34৷৷"},{"sloka":"సదృశాచ్చాపకృష్టాచ్చ లోకే కన్యాపితా జనాత్.ప్రధర్షణామవాప్నోతి శక్రేణాపి సమో భువి৷৷2.118.35৷৷"},{"sloka":"తాం ధర్షణామదూరస్థాం దృష్ట్వా చాత్మని పార్థివః.చిన్తార్ణవగతః పారం నాససాదాప్లవో యథా৷৷2.118.36৷৷"},{"sloka":"అయోనిజాం హి మాం జ్ఞాత్వా నాధ్యగచ్ఛద్విచిన్తయన్.సదృశం చానురూపం చ మహీపాలః పతిం మమ৷৷2.118.37৷৷"},{"sloka":"తస్య బుద్ధిరియం జాతా చిన్తయానస్య సన్తతమ్.స్వయంవరం తనూజాయాః కరిష్యామీతి ధీమతః৷৷2.118.38৷৷"},{"sloka":"మహాయజ్ఞే తదా తస్య వరుణేన మహాత్మనా.దత్తం ధనుర్వరం ప్రీత్యా తూణీ చాక్షయసాయకౌ৷৷2.118.39৷৷"},{"sloka":"అసఞ్చాల్యం మనుష్యైశ్చ యత్నేనాపి చ గౌరవాత్.తన్న శక్తా నమయితుం స్వప్నేష్వపి నరాధిపాః৷৷2.118.40৷৷"},{"sloka":"తద్ధనుః ప్రాప్య మే పిత్రా వ్యాహృతం సత్యవాదినా.సమవాయే నరేన్ద్రాణాం పూర్వమామన్త్య పార్థివాన్৷৷2.118.41৷৷"},{"sloka":"ఇదం చ ధనురుద్యమ్య సజ్యం యః కురుతే నరః.తస్య మే దుహితా భార్యా భవిష్యతి న సంశయః৷৷2.118.42৷৷"},{"sloka":"తచ్చ దృష్ట్వా ధనుశ్శ్రేష్ఠం గౌరవాద్గిరిసన్నిభమ్. అభివాద్య నృపా జగ్మురశక్తాస్తస్య తోలనే৷৷2.118.43৷৷"},{"sloka":"సుదీర్ఘస్య తు కాలస్య రాఘవోయం మహాద్యుతిః.విశ్వామిత్రేణ సహితో యజ్ఞం ద్రష్టుం సమాగతః৷৷2.118.44৷৷లక్ష్మణేన సహ భ్రాత్రా రామ స్సత్యపరాక్రమః."},{"sloka":"విశ్వామిత్రస్తు ధర్మాత్మా మమ పిత్రా సుపూజితః৷৷2.118.45৷৷ప్రోవాచ పితరం తత్ర భ్రాతరౌ రామలక్ష్మణౌ."},{"sloka":"సుతౌ దశరథస్యేమౌ ధనుర్దర్శకాఙ్క్షిణౌ.ధనుర్దర్శయ రామాయ రాజపుత్రాయ దైవికమ్৷৷2.118.46৷৷"},{"sloka":"ఇత్యుక్తస్తేన విప్రేణ తద్ధనుస్సముపానయత్৷৷2.118.47৷৷నిమేషాన్తరమాత్రేణ తదానమ్య మహాబలః.జ్యాం సమారోప్య ఝడితి పూరయామాస వీర్యవాన్৷৷2.118.48৷৷"},{"sloka":"తేన పూరయతా వేగాన్మధ్యే భగ్నం ద్విధా ధనుః.తస్య శబ్దో భవద్భీమః పతితస్యాశనేరివ৷৷2.118.49৷৷"},{"sloka":"తతోహం తత్ర రామాయ పిత్రా సత్యాభిసన్ధినా.నిశ్చితా దాతుముద్యమ్య జలభాజనముత్తమమ్৷৷2.118.50৷৷"},{"sloka":"దీయమానాం న తు తదా ప్రతిజగ్రాహ రాఘవః.అవిజ్ఞాయ పితుశ్ఛన్దమయోధ్యాధిపతేః ప్రభోః৷৷2.118.51৷৷"},{"sloka":"తత శ్శ్వశురమామన్త్ర్య వృద్ధం దశరథం నృపమ్.మమ పిత్రా త్వహం దత్తా రామాయ విదితాత్మనే৷৷2.118.52৷৷"},{"sloka":"మమ చైవానుజా సాధ్వీ ఊర్మిలా ప్రియదర్శనా.భార్యర్థే లక్ష్మణస్యాపి పిత్రా దత్తా మమ స్వయమ్৷৷2.118.53৷৷"},{"sloka":"ఏవం దత్తాస్మి రామాయ తదా తస్మిన్స్వయంవరే.అనురక్తాస్మి ధర్మేణ పతిం వీర్యవతాం వరమ్৷৷2.118.54৷৷"}]