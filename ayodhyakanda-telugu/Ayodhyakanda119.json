[{"sloka":"[Rama, Lakshmana and Sita take leave of Atri and Anasuya --- enter the Dandaka forest.]అనసూయా తు ధర్మజ్ఞా శ్రుత్వా తాం మహతీం కథామ్.పర్యష్వజత బాహుభ్యాం శిరస్యాఘ్రాయ మైథిలీమ్৷৷2.119.1৷৷"},{"sloka":"వ్యక్తాక్షరపదం చిత్రం భాషితం మధురం త్వయా.యథా స్వయంవరం వృత్తం తత్సర్వం హి శ్రుతం మయా৷৷2.119.2৷৷రమేహం కథయా తే తు దృఢం మధురభాషిణి."},{"sloka":"రవిరస్తఙ్గతశ్శ్రీమానుపోహ్య రజనీం శివామ్৷৷2.119.3৷৷దివసం ప్రతికీర్ణానామాహారార్థం పతత్రిణామ్.సన్ధ్యాకాలే నిలీనానాం నిద్రార్థం శ్రూయతే ధ్వనిః৷৷2.119.4৷৷"},{"sloka":"ఏతే చాప్యభిషేకార్ద్రా మునయః కలశోద్యతాః.సహితా ఉపవర్తన్తే సలిలాప్లుతవల్కలాః৷৷2.119.5৷৷"},{"sloka":"ఋషీణామగ్నిహోత్రేషు హుతేషు విధిపూర్వకమ్.కపోతాఙ్గారుణో ధూమో దృశ్యతే పవనోద్ధతః৷৷2.119.6৷৷"},{"sloka":"అల్పపర్ణా హి తరవో ఘనీభూతాస్సమన్తతః.విప్రకృష్టేన్ద్రియే దేశేస్మిన్న ప్రకాశన్తి వై దిశః৷৷2.119.7৷৷"},{"sloka":"రజనీచరసత్త్వాని ప్రచరన్తి సమన్తతః.తపోవనమృగా హ్యేతే వేదితీర్థేషు శేరతే৷৷2.119.8৷৷"},{"sloka":"సమ్ప్రవృత్తానిశా సీతే నక్షత్రసమలఙ్కృతా.జ్యోత్స్నాప్రావరణశ్చన్ద్రో దృశ్యతేభ్యుదితోమ్బరే৷৷2.119.9৷৷"},{"sloka":"గమ్యతామనుజానామి రామస్యానుచరీ భవ.కథాయన్త్యా హి మధురం త్వయాహం పరితోషితా৷৷2.119.10৷৷"},{"sloka":"అలఙ్కురు చ తావత్త్వం ప్రత్యక్షం మమ మైథిలి.ప్రీతిం జనయ మే వత్సే దివ్యాలఙ్కారశోభితా৷৷2.119.11৷৷"},{"sloka":"సా తథా సమలఙ్కృత్య సీతా సురసుతోపమా.ప్రణమ్య శిరసా తస్యై రామం త్వభిముఖీ యయౌ৷৷2.119.12৷৷"},{"sloka":"తథా తు భూషితాం సీతాం దదర్శ వదతాం వరః.రాఘవః ప్రీతిదానేన తపస్విన్యా జహర్ష చ৷৷2.119.13৷৷"},{"sloka":"న్యవేదయత్తతస్సర్వం సీతా రామాయ మైథిలీ.ప్రీతిదానం తపస్విన్యా వసనాభరణస్రజమ్৷৷2.119.14৷৷"},{"sloka":"ప్రహృష్టస్త్వభవద్రామో లక్ష్మణశ్చ మహారథః.మైథిల్యాస్సత్క్రియాం దృష్ట్వా మానుషేషు సుదుర్లభామ్৷৷2.119.15৷৷"},{"sloka":"తతస్తాం శర్వరీం ప్రీతః పుణ్యాం శశినిభాననః.అర్చితస్తాపసై స్సిద్ధైరువాస రఘునన్దనః৷৷2.119.16৷৷"},{"sloka":"తస్యాం రాత్ర్యాం వ్యతీతాయామభిషిచ్య హుతాగ్నికాన్.ఆపృచ్ఛేతాం నరవ్యాఘ్రౌ తాపసాన్వనగోచరాన్৷৷2.119.17৷৷"},{"sloka":"తావూచుస్తే వనచరాస్తాపసా ధర్మచారిణః.వనస్య తస్య సఞ్చారం రాక్షసైస్సమభిప్లుతమ్৷৷2.119.18৷৷"},{"sloka":"రక్షాంసి పురుషాదాని నానారూపాణి రాఘవ.వసన్త్యస్మిన్మహారణ్యే వ్యాలాశ్చ రుధిరాశనాః৷৷2.119.19৷৷"},{"sloka":"ఉచ్ఛిష్టం వా ప్రమత్తం వా తాపసం ధర్మచారిణమ్.అదన్త్యస్మిన్మహారణ్యే తాన్నివారయ రాఘవ৷৷2.119.20৷৷"},{"sloka":"ఏష పన్థా మహర్షీణాం ఫలాన్యాహరతాం వనే.అనేన తు వనం దుర్గం గన్తుం రాఘవ తే క్షమమ్৷৷2.119.21৷৷"},{"sloka":"ఇతీవ తైః ప్రాఞ్జలిభిస్తపస్విభిర్ద్విజైః కృతస్వస్త్యయనః పరన్తపః.వనం సభార్యః ప్రవివేశ రాఘవస్సలక్ష్మణస్సూర్య ఇవాభ్రమణ్డలమ్৷৷2.119.22৷৷"}]