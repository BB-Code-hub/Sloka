[{"sloka":"[Lamentations of king Dasaratha.]తతశ్శృత్వా మహారాజః కైకేయ్యా దారుణం వచః. చిన్తామభిసమాపేదే ముహూర్తం ప్రతతాప చ৷৷2.12.1৷৷"},{"sloka":"కిన్ను మే యది వా స్వప్నశ్చిత్తమోహోపి వా మమ. అనుభూతోపసర్గో వా మనసో వాప్యుపద్రవః৷৷2.12.2৷৷"},{"sloka":"ఇతి సఞ్చిన్త్య తద్రాజా నాధ్యగచ్ఛత్తదాసుఖమ్.ప్రతిలభ్య చిరాత్సంజ్ఞాం కైకేయీవాక్యతాడితః৷৷2.12.3৷৷వ్యథితో విక్లబశ్చైవ వ్యాఘ్రీం దృష్ట్వా యథా మృగః.అసంవృతాయామాసీనో జగత్యాం దీర్ఘముచ్ఛవసన్৷৷2.12.4৷৷మణ్డలే పన్నగో రుద్ధో మన్త్రైరివ మహావిషః.అహో ధిగితి సామర్షో వాచముక్త్వా నరాధిపః৷৷2.12.5৷৷మోహమాపేదివాన్భూయ శ్శోకోపహతచేతనః."},{"sloka":"రేణ తు నృప స్సంజ్ఞాం ప్రతిలభ్య సుదుఃఖితః৷৷2.12.6৷৷కైకేయీమబ్రవీత్క్రుద్ధఃప్రదహన్నివ చక్షుషా."},{"sloka":"నృశంసే! దుష్టచారిత్రే! కులస్యాస్య వినాశిని!৷৷2.12.7৷৷కిం కృతం తవ రామేణ పాపం పాపే! మయాపి వా."},{"sloka":"యదా తే జననీతుల్యాం వృత్తిం వహతి రాఘవ: ৷৷2.12.8৷৷\tతస్యైవ త్వమనర్థాయ కింనిమిత్తమిహోద్యతా ."},{"sloka":"త్వం మయాత్మవినాశార్థం భవనం స్వం ప్రవేశితా৷৷2.12.9৷৷అవిజ్ఞానాన్నృపసుతా వ్యాలీ తీక్ష్ణవిషా యథా."},{"sloka":"జీవలోకో యదా సర్వో రామస్యాహ గుణస్తవమ్৷৷2.12.10৷৷అపరాధం కిముద్దిశ్య త్యక్ష్యామీష్టమహం సుతమ్. "},{"sloka":"కౌసల్యాం వా సుమిత్రాం వా త్యజేయమపి వా శ్రియమ్৷৷2.12.11৷৷జీవితం వాత్మనో రామం న త్వేవ పితృవత్సలమ్. "},{"sloka":"పరా భవతి మే ప్రీతిర్దృష్ట్వా తనయమగ్రజమ్৷৷2.12.12৷৷అపశ్యతస్తు మే రామం నష్టా భవతి చేతనా. "},{"sloka":"తిష్ఠేల్లోకో వినా సూర్యం శస్యం వా సలిలం వినా৷৷2.12.13৷৷న తు రామం వినా దేహే తిష్ఠేత్తు మమ జీవితమ్."},{"sloka":"తదలం త్యజ్యతామేష నిశ్చయః పాపనిశ్చయే!৷৷2.12.14৷৷అపి తే చరణై మూర్ధ్నా స్పృశామ్యేష ప్రసీద మే. "},{"sloka":"కిమిదం చిన్తితం పాపే త్వయా పరమదారుణమ్৷৷2.12.15৷৷అథ జిజ్ఞాససే మాం త్వం భరతస్య ప్రియాప్రియే. \tఅస్తు యత్తత్త్వయా పూర్వం వ్యాహృతం రాఘవం ప్రతి৷৷2.12.16৷৷స మే జ్యేష్ఠస్సుత శ్రీమాన్ధర్మజ్యేష్ఠ ఇతీవ మే.తత్త్వయా ప్రియవాదిన్యా సేవార్థం కథితం భవేత్৷৷2.12.17৷৷"},{"sloka":"తచ్ఛ్రుత్వా శోకసన్తప్తా సన్తాపయసి మాం భృశమ్.ఆవిష్టాసి గృహం శూన్యం సా త్వం పరవశం గతా৷৷2.12.18৷৷"},{"sloka":"ఇక్ష్వాకూణాం కులే దేవి! సమ్ప్రాప్తస్సుమహానయమ్. అనయో నయసమ్పన్నే యత్ర తే వికృతా మతిః৷৷2.12.19৷৷"},{"sloka":"నహి కిఞ్చిదయుక్తం వా విప్రియం వా పురా మమ.అకరోస్త్వం విశాలాక్షి తేన న శ్రద్దధామ్యహమ్৷৷2.12.20৷৷"},{"sloka":"నను తే రాఘవస్తుల్యో భరతేన మహాత్మనా.బహుశో హి సుబాలే త్వం కథాః కథయసే మమ৷৷2.12.21৷৷"},{"sloka":"తస్య ధర్మాత్మనో దేవి! వనవాసం యశస్వినః.కథం రోచయసే భీరు! నవ వర్షాణి పఞ్చ చ৷৷2.12.22৷৷"},{"sloka":"అత్యన్తసుకుమారస్య తస్య ధర్మే ధృతాత్మనః.కథం రోచయసే వాసమరణ్యే భృశదారుణే৷৷2.12.23৷৷"},{"sloka":"రోచయస్యభిరామస్య రామస్య శుభలోచనే!.తవ శుశ్రూషమాణస్య కిమర్థం విప్రవాసనమ్৷৷2.12.24৷৷"},{"sloka":"రామో హి భరతాద్భూయస్తవ శుశ్రూషతే సదా.విశేషం త్వయి తస్మాత్తు భరతస్య న లక్షయే৷৷2.12.25৷৷"},{"sloka":"శుశ్రూషాం గౌరవం చైవ ప్రమాణం వచనక్రియామ్.కస్తే భూయస్తరం కుర్యాదన్యత్ర మనుజర్షభాత్৷৷2.12.26৷৷\tబహూనాం స్త్రీసహస్రాణాం బహూనాం చోపజీవినామ్."},{"sloka":"పరివాదోపవాదో వా రాఘవే నోపపద్యతే৷৷2.12.27৷৷సాన్త్వయన్సర్వభూతాని రామ శ్శుద్ధేన చేతసా.గృహ్ణాతి మనుజవ్యాఘ్ర ప్రియైర్విషయవాసినః৷৷2.12.28৷৷"},{"sloka":"సత్యేన లోకాన్ జయతి దీనాన్ దానేన రాఘవః.గురూఞ్ఛుశ్రూషయా వీరో ధనుషా యుధి శాత్రవాన్৷৷2.12.29৷৷"},{"sloka":"సత్యం దానం తపస్త్యాగో మిత్రతా శౌచమార్జవమ్.విద్యా చ గురుశుశ్రూషా ధ్రువాణ్యేతాని రాఘవే৷৷2.12.30৷৷"},{"sloka":"తస్మిన్నార్జవసమ్పన్నే దేవి! దేవోపమే కథమ్.పాపమాశంససే రామే మహర్షిసమతేజసి৷৷2.12.31৷৷"},{"sloka":"న స్మరామ్యప్రియం వాక్యం లోకస్య ప్రియవాదినః.స కథం త్వత్కృతే రామం వక్ష్యామి ప్రియమప్రియమ్৷৷2.12.32৷৷"},{"sloka":"క్షమా యస్మిన్దమస్త్యాగ సత్యం ధర్మః కృతజ్ఞతా.అప్యహింసా చ భూతానాం తమృతే కా గతిర్మమ৷৷2.12.33৷৷"},{"sloka":"మమ వృద్ధస్య కైకేయి గతాన్తస్య తపస్వినః!.దీనం లాలప్యమానస్య కారుణ్యం కర్తుమర్హసి৷৷2.12.34৷৷"},{"sloka":"పృథివ్యాం సాగరాన్తాయాం యత్కిఞ్చిదధిగమ్యతే.తత్సర్వం తవ దాస్యామి మా చ త్వాం మన్యురావిశేత్৷৷2.12.35৷৷"},{"sloka":"అఞ్జలిం కరోమి కైకేయి! పాదౌ చాపి స్పృశామి తే.శరణం భవ రామస్య మాధర్మో మామిహ స్పృశేత్৷৷2.12.36৷৷"},{"sloka":"ఇతి దుఃఖాభిసన్తప్తం విలపన్తమచేతనమ్.ఘూర్ణమానం మహారాజం శోకేన సమభిప్లుతమ్৷৷2.12.37৷৷పారం శోకార్ణవస్యాశు ప్రార్థయన్తం పునః పునః. \tప్రత్యువాచాథ కైకేయీ రౌద్రా రౌద్రతరం వచః৷৷2.12.38৷৷"},{"sloka":"యది దత్త్వా వరౌ రాజన్పునః ప్రత్యనుతప్యసే. ధార్మికత్వం కథం వీర! పృథివ్యాం కథయిష్యసి৷৷2.12.39৷৷"},{"sloka":"యదా సమేతా బహవస్త్వయా రాజర్షయ స్సహ. కథయిష్యన్తి ధర్మజ్ఞ! తత్ర కిం ప్రతివక్ష్యసి৷৷2.12.40৷৷"},{"sloka":"యస్యాః ప్రసాదే జీవామి యా చ మామభ్యపాలయత్.తస్యాః కృతమ్ మయా మిథ్యా కైకేయ్యా ఇతి వక్షయసి৷৷2.12.41৷৷"},{"sloka":"కిల్బిషత్వం నరేన్ద్రాణాం కరిష్యసి నరాధిప!.యో దత్వా వరమద్యైవ పునరన్యాని భాషసే৷৷2.12.42৷৷"},{"sloka":"శైబ్యశ్శ్యేనకపోతీయే స్వమాంసం పక్షిణే దదౌ.అలర్కశ్చక్షుషీ దత్వా జగామ గతిముత్తమామ్৷৷2.12.43৷৷"},{"sloka":"సాగరస్సమయం కృత్వా న వేలామతివర్తతే.సమయం మానృతం కార్షీః పూర్వవృత్తమనుస్మరన్৷৷2.12.44৷৷"},{"sloka":"స త్వం ధర్మం పరిత్యజ్య రామం రాజ్యేభిషిచ్య చ.సహ కౌసల్యయా నిత్యం రన్తుమిచ్ఛసి దుర్మతే!৷৷2.12.45৷৷"},{"sloka":"భవత్వధర్మో ధర్మో వా సత్యం వా యది వానృతమ్.యత్త్వయా సంశ్రుతం మహ్యం తస్య నాస్తి వ్యతిక్రమః৷৷2.12.46৷৷"},{"sloka":"అహం హి విషమద్యైవ పీత్వా బహు తవాగ్రతః.పశ్యతస్తే మరిష్యామి రామో యద్యభిషిచ్యతే৷৷2.12.47৷৷"},{"sloka":"ఏకాహమపి పశ్యేయం యద్యహం రామమాతరమ్.అఞ్జలిం ప్రతిగృహ్ణన్తీం శ్రేయో నను మృతిర్మమ৷৷2.12.48৷৷"},{"sloka":"భరతేనాత్మనా చాహం శపే తే మనుజాధిప!. యథా నాన్యేన తుష్యేయమృతే రామవివాసనాత్৷৷2.12.49৷৷"},{"sloka":"ఏతావదుక్త్వా వచనం కైకేయీ విరరామ హ.విలపన్తం చ రాజానం న ప్రతివ్యాజహార సా৷৷2.12.50৷৷"},{"sloka":"శ్రుత్వా తు రాజా కైకేయ్యా వృతం పరమశోభనమ్.రామస్య చ వనే వాసమైశ్వర్యం భరతస్య చ৷৷2.12.51৷৷\tనాభ్యభాషత కైకేయీం ముహూర్తం వ్యాకులేన్ద్రియః."},{"sloka":"ప్రైక్షతానిమిషో దేవీం ప్రియామప్రియవాదినీమ్৷৷2.12.52৷৷తాం హి వజ్రసమాం వాచమాకర్ణ్య హృదయాప్రియామ్.దుఃఖశోకమయీం ఘోరాం రాజా న సుఖితోభవత్৷৷2.12.53৷৷"},{"sloka":"స దేవ్యా వ్యవసాయం చ ఘోరం చ శపథం కృతమ్.ధ్యాత్వా రామేతి నిశ్శ్వస్య ఛిన్న స్తరురివాపతత్৷৷2.12.54৷৷"},{"sloka":"నష్టచిత్తో యథోన్మత్తో విపరీతో యథాతురః.హృతతేజా యథా సర్పో బభూవ జగతీపతిః৷৷2.12.55৷৷"},{"sloka":"దీనయా తు గిరా రాజా ఇతి హోవాచ కైకయీమ్.అనర్థమిమమర్థాభం కేన త్వముపదర్శితా৷৷2.12.56৷৷భూతోపహతచిత్తేవ బ్రువన్తీ మాం న లజ్జసే."},{"sloka":"శీలవ్యసనమేతత్తే నాభిజానామ్యహం పురా৷৷2.12.57৷৷\tబాలాయాస్తత్త్వితిదానీం తే లక్షయే విపరీతవత్."},{"sloka":"కుతో వా తే భయం జాతం యా త్వమేవంవిధం వరమ్৷৷2.12.58৷৷రాష్ట్రే భరతమాసీనం వృణీషే రాఘవం వనే."},{"sloka":"విరమైతేన భావేన త్వమేతేనానృతేన వా৷৷2.12.59৷৷యది భర్తుః ప్రియం కార్యం లోకస్య భరతస్య చ."},{"sloka":"నృశంసే! పాపసఙ్కల్పే! క్షుద్రే! దుష్కృతకారిణి!৷৷2.12.60৷৷కిన్ను దుఖమలీకం వా మయి రామే చ పశ్యసి."},{"sloka":"న కథఞ్చిదృతే రామాద్భరతో రాజ్యమావసేత్৷৷2.12.61৷৷రామాదపి హి తం మన్యే ధర్మతో బలవత్తరమ్."},{"sloka":"కథం ద్రక్ష్యామి రామస్య వనం గచ్ఛేతి భాషితే৷৷2.12.62৷৷ముఖవర్ణం వివర్ణం తు తం యథైవేన్దుముపప్లుతమ్. "},{"sloka":"తాం హి మే సుకృతాం బుద్ధిం సుహృద్భిస్సహ నిశ్చితామ్৷৷2.12.63৷৷కథం ద్రక్ష్యామ్యపావృత్తాం పరైరివ హతాం చమూమ్. కిం మాం వక్ష్యన్తి రాజానో నానాదిగ్భ్య స్సమాగతాః৷৷2.12.64৷৷బాలో బతాయమైక్ష్వాకశ్చిరం రాజ్యమకారయత్. "},{"sloka":"యదా తు బహవో వృద్ధా గుణవన్తో బహుశ్రుతాః৷৷2.12.65৷৷పరిప్రక్ష్యన్తి కాకుత్స్థం వక్ష్యామి కిమహం తదా. "},{"sloka":"కైకేయ్యా క్లిశ్యమానేన రామః ప్రవ్రాజితో మయా৷৷2.12.66৷৷యది సత్యం బ్రవీమ్యేతత్తదసత్యం భవిష్యతి. "},{"sloka":"కిం మాం వక్ష్యతి కౌశల్యా రాఘవే వనమాస్థితే৷৷2.12.67৷৷కిం చైనాం ప్రతివక్ష్యామి కృత్వా విప్రియమీదృశమ్."},{"sloka":"యదా యదా హి కౌశల్యా దాసీవచ్చ సఖీవ చ৷৷2.12.68৷৷భార్యావద్భగినీవచ్చ మాతృవచ్చోపతిష్ఠతి. సతతం ప్రియకామా మే ప్రియపుత్రా ప్రియంవదా৷৷2.12.69৷৷న మయా సత్కృతా దేవీ సత్కారార్హా కృతే తవ."},{"sloka":"ఇదానీం తత్తపతి మాం యన్మయా సుకృతం త్వయి৷৷2.12.70৷৷అపథ్యవ్యఞ్జనోపేతం భుక్తమన్నమివాతురమ్. "},{"sloka":"విప్రకారం చ రామస్య సమ్ప్రయాణం వనస్య చ৷৷2.12.71৷৷సుమిత్రా ప్రేక్ష్య వై భీతా కథం మే విశ్వసిష్యతి."},{"sloka":"కృపణం బత వైదేహీ శ్రోష్యతి ద్వయమప్రియమ్৷৷2.12.72৷৷మాం చ పఞ్చత్వమాపన్నం రామం చ వనమాశ్రితమ్. "},{"sloka":"వైదేహీ బత మే ప్రాణాన్శోచన్తీ క్షపయిష్యతి৷৷2.12.73৷৷హీనా హిమవతః పార్శ్వే కిన్నరేణేవ కిన్నరీ."},{"sloka":"న హి రామమహం దృష్ట్వా ప్రవసన్తం మహావనే৷৷2.12.74৷৷చిరం జీవితుమాశంసే రుదన్తీం చాపి మైథిలీమ్. "},{"sloka":"సా నూనం విధవా రాజ్యం సపుత్రా కారయిష్యసి৷৷2.12.75৷৷న హి ప్రవ్రాజితే రామే దేవి! జీవితుముత్సహే."},{"sloka":"సతీం త్వామహమత్యన్తం వ్యవస్యామ్యసతీం సతీమ్. రూపిణీం విషసంయుక్తాం పీత్వేవ మదిరాం నరః৷৷2.12.76৷৷"},{"sloka":"అనృతైర్బహు మాం సాన్త్వై స్సాన్త్వయన్తీ స్మ భాషసే. గీతశబ్దేన సంరుధ్య లుబ్ధో మృగమివావధీః৷৷2.12.77৷৷"},{"sloka":"అనార్య ఇతి మామార్యాః పుత్రవిక్రాయకం ధ్రువమ్. ధిక్కరిష్యన్తి రథ్యాసు సురాపం బ్రాహ్మణం యథా৷৷2.12.78৷৷"},{"sloka":"అహో! దుఃఖమహో! కృచ్ఛ్రం యత్ర వాచః క్షమే తవ. దుఃఖమేవంవిధం ప్రాప్తం పురాకృతమివాశుభమ్৷৷2.12.79৷৷"},{"sloka":"చిరం ఖలు మయా పాపే త్వం పాపేనాభిరక్షితా. అజ్ఞానాదుపసమ్పన్నా రజ్జురుద్బన్ధినీ యథా৷৷2.12.80৷৷"},{"sloka":"రమమాణస్త్వయా సార్ధం మృత్యుం త్వాం నాభిలక్షయే. బాలో రహసి హస్తేన కృష్ణసర్పమివాస్పృశమ్৷৷2.12.81৷৷"},{"sloka":"మయా హ్యపితృకః పుత్ర స్సమహాత్మా దురాత్మనా. తం తు మాం జీవలోకోయం నూనమాక్రోష్టుమర్హతి৷৷2.12.82৷৷"},{"sloka":"బాలిశో బత కామాత్మా రాజా దశరథో భృశమ్.యః స్త్రీకృతే ప్రియం పుత్రం వనం ప్రస్థాపయిష్యతి৷৷2.12.83৷৷"},{"sloka":"వ్రతైశ్చ బ్రహ్మచర్యైశ్చ గురుభిశ్చోపకర్శితః.భోగకాలే మహత్కృచ్ఛ్రం పునరేవ ప్రపత్స్యతే৷৷2.12.84৷৷"},{"sloka":"నాలం ద్వితీయం వచనం పుత్రో మాం ప్రతిభాషితుమ్.స వనం ప్రవ్రజేత్యుక్తో బాఢమిత్యేవ వక్ష్యతి৷৷2.12.85৷৷"},{"sloka":"యది మే రాఘవః కుర్యాద్వనం గచ్ఛేతి చోదితః.ప్రతికూలం ప్రియం మే స్యాన్న తు వత్సః కరిష్యతి৷৷2.12.86৷৷"},{"sloka":"శుద్ధభావో హి భావం మే న తు జ్ఞాస్యతి రాఘవః৷৷2.12.87৷৷\tస వనం ప్రబ్రజే త్యుక్తో బాఢ మిత్యేవ వక్షయతి."},{"sloka":"రాఘవే హి వనం ప్రాప్తే సర్వలోకస్య ధిక్కృతమ్৷৷2.12.88৷৷మృత్యురక్షమణీయం మాం నయిష్యతి యమక్షయమ్."},{"sloka":"మృతే మయి గతే రామే వనం మనుజపుఙ్గవే৷৷2.12.89৷৷ఇష్టే మమ జనే శేషే కిం పాపం ప్రతిపత్స్యసే."},{"sloka":"కౌశల్యా మాం చ రామం చ పుత్రౌ చ యది హాస్యతి৷৷2.12.90৷৷దుఃఖాన్యసహతీ దేవీ మామేవానుమరిష్యతి."},{"sloka":"కౌసల్యాం చ సుమిత్రాం చ మాం చ పుత్రైస్త్రిభిస్సహ৷৷2.12.91৷৷\tప్రక్షిప్య నరకే సా త్వం కైకేయి! సుఖితా భవ."},{"sloka":"మయా రామేణ చ త్యక్తం శాశ్వతం సత్కృతం గుణైః৷৷2.12.92৷৷ఇక్ష్వాకుకులమక్షోభ్యమాకులం పాలయిష్యసి."},{"sloka":"ప్రియం చేద్భరతస్యైతద్రామప్రవ్రాజనం భవేత్৷৷2.12.93৷৷మా స్మ మే భరతః కార్షీత్ప్రేతకృత్యం గతాయుషః."},{"sloka":"హన్తానార్యే! మమామిత్రే! సకామా భవ కైకయి৷৷2.12.94৷৷మృతే మయి గతే రామే వనం పురుషపుఙ్గవే.సేదానీం విధవా రాజ్యం సపుత్రా కారయిష్యసి৷৷2.12.95৷৷"},{"sloka":"త్వం రాజపుత్రీవాదేన న్యవసో మమ వేశ్మని. \tఅకీర్తిశ్చాతులా లోకే ధ్రువః పరిభవశ్చ మే৷৷2.12.96৷৷సర్వభూతేషు చావజ్ఞా యథా పాపకృతస్తథా. "},{"sloka":"కథం రథైర్విభుర్యాత్వా గజాశ్వైశ్చ ముహుర్ముహుః৷৷2.12.97৷৷పద్భ్యాం రామో మహారణ్యే వత్సో మే విచరిష్యతి."},{"sloka":"యస్య త్వాహారసమయే సూదాః కుణ్డలధారిణః৷৷2.12.98৷৷అహంపూర్వాః పచన్తి స్మ ప్రశస్తం పానభోజనమ్.స కథన్ను కషాయాణి తిక్తాని కటుకాని చ৷৷2.12.99৷৷భక్షయన్వన్యమాహారం సుతో మే వర్తయిష్యతి."},{"sloka":"మహార్హవస్త్రసంవీతో భూత్వా చిరసుఖోషితః৷৷2.12.100৷৷కాషాయపరిధానస్తు కథం భూమౌనివత్స్యతి."},{"sloka":"కస్యైతద్ధారుణం వాక్యమేవంవిధమచిన్తితమ్৷৷2.12.101৷৷రామస్యారణ్యగమనం భరతస్యాభిషేచనమ్."},{"sloka":"ధిగస్తు యోషితో నామ శఠా స్స్వార్థపరాస్సదా.న బ్రవీమి స్త్రియ స్సర్వా భరతస్యైవ మాతరమ్৷৷2.12.102৷৷"},{"sloka":"అనర్థభావేర్థపరే! నృశంసే మమానుతాపాయ నివిష్టభావే!.కిమప్రియం పశ్యసి మన్నిమిత్తం హితానుకారిణ్యథవాపి రామే৷৷2.12.103৷৷"},{"sloka":"పరిత్యజేయుః పితరో హి పుత్రాన్భార్యాః పతీంశ్చాపి కృతానురాగాః.కృత్స్నం హి సర్వం కుపితం జగత్స్యాద్దృష్ట్వైవ రామం వ్యసనే నిమగ్నమ్৷৷2.12.104৷৷"},{"sloka":"అహం పునర్దేవకుమారరూపమలఙ్కృతం తం సుతమావ్రజన్తమ్.నన్దామి పశ్యన్నపి దర్శనేన భవామి దృష్ట్వైవ చ పునర్యువేవ৷৷2.12.105৷৷"},{"sloka":"వినాపి సూర్యేణ భవేత్ప్రవృత్తిరవర్షతా వజ్రధరేణ వాపి.రామం తు గచ్ఛన్తమిత స్సమీక్ష్య జీవేన్న కశ్చిత్త్వితి చేతనా మే৷৷2.12.106৷৷"},{"sloka":"వినాశకామామహితామమిత్రామావాసయం మృత్యుమివాత్మనస్త్వామ్.చిరం బతాఙ్కేన ధృతాసి సర్పీ మహావిషా తేన హతోస్మి మోహాత్৷৷2.12.107৷৷"},{"sloka":"మయా చ రామేణ చ లక్ష్మణేన ప్రశాస్తు హీనో భరతస్త్వయా సహ.పురం చ రాష్ట్రం చ నిహత్య బాన్ధవాన్ మమాహితానాం చ భవాభిహర్షిణీ৷৷2.12.108৷৷"},{"sloka":"నృశంసవృత్తే వ్యసనప్రహారిణి ప్రసహ్య వాక్యం యదిహాద్య భాషసే.న నామ తే కేన ముఖాత్పతన్త్యధో విశీర్యమాణా దశనా స్సహస్రధా৷৷2.12.109৷৷"},{"sloka":"న కిఞ్చిదాహాహితమప్రియం వచో న వేత్తి రామః పరుషాణి భాషితుమ్.కథన్ను రామే హ్యభిరామవాదిని బ్రవీషి దోషాన్గుణనిత్యసమ్మతే৷৷2.12.110৷৷"},{"sloka":"ప్రతామ్య వా ప్రజ్వల వా ప్రణశ్య వా సహస్రశో వా స్ఫుటితా మహీం వ్రజ. న తే కరిష్యామి వచ స్సుదారుణం మమాహితం కేకయరాజపాంసని৷৷2.12.111৷৷"},{"sloka":"క్షురోపమాం నిత్యమసత్ప్రియంవదాం ప్రదుష్టభావాం స్వకులోపఘాతినీమ్.న జీవితుం త్వాం విషహేమనోరమాం దిధక్షమాణాం హృదయం సబన్ధనమ్৷৷2.12,112৷৷"},{"sloka":"న జీవితం మేస్తి పునఃకుత స్సుఖం వినాత్మజేనాత్మవతః కుతో రతిః.మమాహితం దేవి న కర్తుమర్హసి స్పృశామి పాదావపి తే ప్రసీద మే৷৷2.12.113৷৷"},{"sloka":"స భూమిపాలో విలపన్ననాథవత్స్త్రియా గృహీతో హృదయేతిమాత్రయా.పపాత దేవ్యాశ్చరణౌ ప్రసారితావుభావసమ్స్పృశ్య యథాతురస్తథా৷৷2.12.114৷৷"}]