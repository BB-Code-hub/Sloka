[{"sloka":"[Kaikeyi insists on the boons -- Ayodhya is decorated all over--People wait eagerly for the event -- Vasistha arrives at the inner apartment of the king-- Dasaratha sends Sumantra to fetch Rama.]  పుత్రశోకార్దితం పాపా విసంజ్ఞం పతితం భువి.వివేష్టమానముద్వీక్ష్య సైక్ష్వాకమిదమబ్రవీత్৷৷2.14.1৷৷"},{"sloka":"పాపం కృత్వైవ కిమిదం మమ సంశ్రుత్య సంశ్రవమ్. శేషే క్షితితలే సన్నః స్థిత్యాం స్థాతుం త్వమర్హసి৷৷2.14.2৷৷"},{"sloka":"ఆహు స్సత్యం హి పరమం ధర్మం ధర్మవిదో జనాః. సత్యమాశ్రిత్య హి మయా త్వం చ ధర్మం ప్రబోధితః৷৷2.14.3৷৷"},{"sloka":"సంశ్రుత్య శైబ్యశ్శ్యేనాయ స్వాం తనుం జగతీపతిః.ప్రదాయ పక్షిణే రాజ న్జగామ గతిముత్తమామ్৷৷2.14.4৷৷"},{"sloka":"తథా హ్యలర్కస్తేజస్వీ బ్రాహ్మణే వేదపారగే. యాచమానే స్వకే నేత్రే ఉద్ధృత్యావిమనా దదౌ৷৷2.14.5৷৷"},{"sloka":"సరితాం తు పతిస్స్వల్పాం మర్యాదాం సత్యమన్వితః. సత్యానురోధాత్సమయే స్వాం వేలాం నాతివర్తతే৷৷2.14.6৷৷"},{"sloka":"సత్యమేకపదం బ్రహ్మ సత్యే ధర్మః ప్రతిష్టితః.సత్యమేవాక్షయా వేదా సత్యేనైవాప్యతే స్పరమ్৷৷2.14.7৷৷"},{"sloka":"సత్యం సమనువర్తస్వ యది ధర్మే ధృతా మతిః.సఫలస్స వరో మేస్తు వరదో హ్యసి సత్తమ৷৷2.14.8৷৷"},{"sloka":"ధర్మస్యైహాభికామార్థం మమ చైవాభిచోదనాత్. ప్రవ్రాజయ సుతం రామం త్రిఃఖలు త్వాం బ్రవీమ్యహమ్৷৷2.14.9৷৷"},{"sloka":"సమయం చ మమార్యేమం యది త్వం న కరిష్యసి. అగ్రతస్తే పరిత్యక్తా పరిత్యక్ష్యామి జీవితమ్৷৷2.14.10৷৷"},{"sloka":"ఏవం ప్రచోదితో రాజా కైకేయ్యా నిర్విశఙ్కయా. నాశకత్పాశమున్మోక్తుం బలిరిన్ద్రకృతం యథా৷৷2.14.11৷৷"},{"sloka":"ఉద్భ్రాన్తహృదయశ్చాపి వివర్ణవదనోభవత్. స ధుర్యోవైపరిస్పన్దన్యుగచక్రాన్తరం యథా৷৷2.14.12৷৷"},{"sloka":"విహ్వలాభ్యాం చ నేత్రాభ్యామపశ్యన్నివ భూపతిః. కృచ్ఛ్రాద్ధైర్యేణ సంస్తభ్య కైకేయీమిదమబ్రవీత్৷৷2.14.13৷৷"},{"sloka":"యస్తే మన్త్రకృతః పాణిరగ్నౌ పాపే! మయా ధృతః.తం త్యజామి స్వజం చైవ తవ పుత్రం త్వయా సహ৷৷2.14.14৷৷"},{"sloka":"ప్రయాతా రజనీ దేవి సూర్యస్యోదయనంప్రతి. అభిషేకం గురుజనస్త్వరయిష్యతి మాం ధ్రువమ్৷৷2.14.15৷৷"},{"sloka":"రామాభిషేకసంభారైస్తదర్థముపకల్పితైః.రామః కారయితవ్యో మే మృతస్య సలిలక్రియామ్৷৷2.14.16৷৷"},{"sloka":"త్వయా సపుత్రయా నైవ కర్తవ్యా సలిలక్రియా. వ్యాహన్తాస్యశుభాచారే! యది రామాభిషేచనమ్৷৷2.14.17৷৷"},{"sloka":"న చ శక్తోస్మ్యహం ద్రష్టుం దృష్ట్వా పూర్వం తథాసుఖమ్. హతహర్షం నిరానన్దం పునర్జనమవాఙ్ముఖమ్৷৷2.14.18৷৷"},{"sloka":"తాం తథా బ్రువతస్తస్య భూమిపస్య మహాత్మనః. ప్రభాతా శర్వరీ పుణ్యా చన్ద్రనక్షత్రశాలినీ৷৷2.14.19৷৷"},{"sloka":"తతః పాపసమాచారా కైకేయీ పార్థివం పునః. ఉవాచ పరుషం వాక్యం వాక్యజ్ఞా రోషమూర్ఛితా৷৷2.14.20৷৷"},{"sloka":"కిమిదం భాషసే రాజన్వాక్యం గరరుజోపమమ్. ఆనాయయితుమక్లిష్టం పుత్రం రామమిహార్హసి৷৷2.14.21৷৷"},{"sloka":"స్థాప్య రాజ్యే మమ సుతం కృత్వా రామం వనేచరమ్. నిస్సపత్నాం చ మాం కృత్వా కృతకృత్యో భవిష్యసి৷৷2.14.22৷৷"},{"sloka":"స నున్న ఇవ తీక్ష్ణేన ప్రతోదేన హయోత్తమః.రాజా ప్రచోదితోభీక్ష్ణం కైకేయీమిదమబ్రవీత్৷৷2.14.23৷৷"},{"sloka":"ధర్మబన్ధేన బధ్దోస్మి నష్టా చ మమ చేతనా. జ్యేష్ఠం పుత్రం ప్రియం రామం ద్రష్టుమిచ్ఛామి ధార్మికమ్৷৷2.14.24৷৷"},{"sloka":"తతః ప్రభాతాం రజనీముదితే చ దివాకరే.పుణ్యే నక్షత్రయోగే చ ముహూర్తే చ సమాహితే৷৷2.14.25৷৷వసిష్ఠో గుణసమ్పన్న శ్శిష్యై పరివృతస్తదా. ఉపగృహ్యాశు సమ్భారాన్ప్రవివేశ పురోత్తమమ్৷৷2.14.26৷৷"},{"sloka":"సిక్తసమ్మార్జితపథాం పతాకోత్తమ భూషితామ్.విచిత్రకుసుమాకీర్ణాం నానాస్రగ్భిర్విరాజితామ్৷৷2.14.27৷৷సంహృష్టమనుజోపేతాం సమృద్ధవిపణాపణామ్. మహోత్సవసమాకీర్ణాం రాఘవార్థే సముత్సుకామ్৷৷2.14.28৷৷చన్దనాగరుధూపైశ్చ సర్వతః ప్రతిధూపితామ్. తాం పురీం సమతిక్రమ్య పురన్దరపురోపమామ్৷৷.2.14.29৷৷దదర్శాన్తఃపురశ్రేష్ఠం నానాద్విజగణాయుతమ్.పౌరజానపదాకీర్ణం బ్రాహ్మణైరుపశోభితమ్৷৷2.14.30৷৷\tయజ్ఞవిద్భి స్సుసమ్పూర్ణం సదస్యైః పరమద్విజైః. "},{"sloka":"తదన్తఃపురమాసాద్య వ్యతిచక్రామ తం జనమ్৷৷2.14.31৷৷వసిష్ఠః పరమప్రీతః పరమర్షిర్వివేశ చ. "},{"sloka":"సత్వపశ్యద్వినిష్క్రాన్తం సుమన్త్రం నామ సారథిమ్৷৷2.14.32৷৷ద్వారే మనుజసింహస్య సచివం ప్రియదర్శనమ్."},{"sloka":"తమువాచ మహాతేజా స్సూతపుత్రం విశారదమ్৷৷2.14.33 వసిష్ఠః క్షిప్రమాచక్ష్వ నృపతేర్మామిహాగతమ్."},{"sloka":"ఇమే గఙ్గోదకఘటా స్సాగరేభ్యశ్చ కాఞ్చనాః৷৷2.14.34৷৷ఔదుమ్బరం భద్రపీఠమభిషేకార్థమాగతమ్.సర్వబీజాని గన్ధాశ్చ రత్నాని వివిధాని చ৷৷2.14.35৷৷క్షౌద్రం దధి ఘృతం లాజా దర్భాస్సుమనసః పయః. అష్టౌ చ కన్యా రుచిరా మత్తశ్చ వరవారణః৷৷2.14.36৷৷చతురశ్వో రథశ్శ్రీమాన్నిస్త్రింశో ధనురుత్తమమ్. వాహనం నరసంయుక్తం ఛత్రం చ శశిసన్నిభమ్৷৷2.14.37৷৷శ్వేతే చ వాలవ్యజనే భృఙ్గారుశ్చ హిరణ్మయః. హేమదామపినధ్దశ్చ కకుద్మాన్పాణ్డురో వృషః৷৷2.14.38৷৷కేసరీ చ చతుర్దంష్ట్రో హరిశ్రేష్ఠో మహాబలః. సింహాసనం వ్యాఘ్రతను స్సమిద్ధశ్చ హుతాశనః৷৷2.14.39৷৷సర్వవాదిత్రసఙ్ఘాశ్చ వేశ్యాశ్చాలఙ్కృతా స్స్త్రయః. ఆచార్యా బ్రాహ్మణా గావః పుణ్యాశ్చ మృగపక్షిణః৷৷2.14.40৷৷పౌరజానపదశ్రేష్ఠా నైగమాశ్చ గణై స్సహ. ఏతే చాన్యే చ బహవో నీయమానాః ప్రియంవదాః৷৷2.14.41৷৷అభిషేకాయ రామస్య సహ తిష్ఠన్తి పార్థివైః. "},{"sloka":"త్వరయస్వ మహారాజం యథా సముదితేహని৷৷2.14.42৷৷పుష్యే నక్షత్రయోగే చ రామో రాజ్యమవాప్నుయాత్."},{"sloka":"ఇతి తస్య వచ శ్శ్రుత్వా సూతపుత్రో మహాత్మనః৷৷2.14.43৷৷స్తువన్నృపతిశార్దూలం ప్రవివేశ నివేశనమ్."},{"sloka":"తం తు పూర్వోదితం వృధ్దం ద్వారస్థా రాజ సమ్మతమ్৷৷2.14.44৷৷న శేకురభిసంరోధ్దుం రాజ్ఞః ప్రియచికీర్షవః. "},{"sloka":"స సమీపస్థితో రాజ్ఞస్తామవస్థామజజ్ఞివాన్৷৷2.14.45৷৷వాగ్భిః పరమతుష్టాభిరభిష్టోతుం ప్రచక్రమే."},{"sloka":"తత స్సూతో యథాకాలం పార్థివస్య నివేశనే৷৷2.14.46৷৷సుమన్త్రః ప్రాఞ్జలిర్భూత్వా తుష్టావ జగతీపతిమ్."},{"sloka":"యథా నన్దతి తేజస్వీ సాగరో భాస్కరోదయే৷৷2.14.47৷৷ప్రీతః ప్రీతేన మనసా తథానన్దఘన స్స్వతః."},{"sloka":"ఇన్ద్రమస్యాం తు వేలాయామభితుష్టావ మాతలిః৷৷2.14.48৷৷సోజయద్దానవాన్సర్వాంస్తథా త్వాం బోధయామ్యహమ్."},{"sloka":"వేదాస్సహాఙ్గవిద్యాశ్చ యథాహ్యాత్మభువం విభుమ్৷৷2.14.49. బ్రహ్మాణం బోధయన్త్యద్య తథా త్వాం బోధయామ్యహమ్. "},{"sloka":"ఆదిత్యస్సహ చన్ద్రేణ యథా భూతధరాం శుభామ్৷৷2.14.50৷৷బోధయత్యద్య పృథివీం తథా త్వాం బోధయామ్యహమ్. "},{"sloka":"ఉత్తిష్ఠాశు మహారాజ కృతకౌతుకమఙ్గలః৷৷2.14.51৷৷విరాజమానో వపుషా మేరోరివ దివాకరః. "},{"sloka":"సోమసూర్యౌ చ కాకుత్స్థ! శివవైశ్రవణావపి৷৷2.14.52৷৷వరుణశ్చాగ్నిరిన్ద్రశ్చ విజయం ప్రదిశన్తు తే."},{"sloka":"గతా భగవతీ రాత్రిః కృతం కృత్యమిదం తవ৷৷2.14.53৷৷బుద్ధ్యస్వ నృపశార్దూల! కురు కార్యమనన్తరమ్. ఉదతిష్ఠత రామస్య సమగ్రమభిషేచనమ్৷৷2.14.54৷৷"},{"sloka":"పౌరజానాపదైశ్చాపి నైగమైశ్చ కృతాఞ్జలిః. స్వయం వశిష్ఠో భగవాన్బ్రాహ్మణై స్సహ తిష్ఠతి৷৷2.14.55৷৷"},{"sloka":"క్షిప్రమాజ్ఞాప్యతాం రాజన్రాఘవస్యాభిషేచనమ్. యథా హ్యపాలాః పశవో యథా సేనా హ్యనాయకా৷৷2.14.56৷৷యథా చన్ద్రం వినా రాత్రిర్యథా గావో వినా వృషమ్. ఏవం హి భవితా రాష్ట్రం యత్ర రాజా న దృశ్యతే৷৷2.14.57৷৷"},{"sloka":"ఇతి తస్య వచ శ్శృత్వా సాన్త్వపూర్వమివార్థవత్. అభ్యకీర్యత శోకేన భూయ ఏవ మహీపతిః৷৷2.14.58৷৷"},{"sloka":"తత స్సరాజా తం సూతం సన్నహర్ష స్సుతం ప్రతి. శోకరక్తేక్షణ శ్శ్రీమానుద్వీక్ష్యోవాచ ధార్మికః৷৷2.14.59৷৷వాక్యైస్తు ఖలు మర్మాణి మమ భూయో నికృన్తసి. "},{"sloka":"సుమన్త్రః కరుణం శ్రుత్వా దృష్ట్వా దీనం చ పార్థివమ్. ప్రగృహీతాఞ్జలిః కిఞ్చిత్తస్మాద్దేశాదపాక్రమత్৷৷2.14.60৷৷"},{"sloka":"యదా వక్తుం స్వయం దైన్యాన్న శశాక మహీపతిః৷৷2.14.61৷৷తదా సుమన్త్రం మన్త్రజ్ఞా కైకేయీ ప్రత్యువాచ హ. "},{"sloka":"సుమన్త్ర! రాజా రజనీం రామహర్షసముత్సుకః৷৷2.14.62৷৷ప్రజాగరపరిశ్రాన్తో నిద్రాయా వశముపేయివాన్. "},{"sloka":"తద్గచ్ఛ త్వరితం సూత! రాజపుత్రం యశస్వినమ్৷৷2.14.63৷৷రామమానయ భద్రం తే నాత్ర కార్యా విచారణా. "},{"sloka":"స మన్యమానః కల్యాణం హృదయేన ననన్ద చ৷৷2.14.64৷৷నిర్జగామ చ సమ్ప్రీత్యా త్వరితో రాజశాసనాత్."},{"sloka":"సుమన్త్రశ్చిన్తయామాస త్వరితం చోదితస్తయా৷৷2.14.65৷৷వ్యక్తం రామోభిషేకార్థమిహాయాస్యతి ధర్మవిత్. "},{"sloka":"ఇతి సూతో మతిం కృత్వా హర్షేణ మహతావృతః৷৷2.14.66৷৷నిర్జగామ మహాబాహో రాఘవస్య దిదృక్షయా."},{"sloka":"సాగరహ్రదసఙ్కాశాత్సుమన్త్రోన్తఃపురాచ్ఛుభాత్৷৷2.14.67৷৷నిష్క్రమ్య జనసమ్బాధం దదర్శ ద్వారమగ్రతః. "},{"sloka":"తతః పురస్తాత్సహసా వినిర్గతో మహీపతీన్ద్వారగతో విలోకయన్. దదర్శ పౌరాన్వివిధాన్మహాధనా నుపస్థితాన్ద్వారముపేత్య విష్ఠితాన్৷৷2.14.68৷৷"}]