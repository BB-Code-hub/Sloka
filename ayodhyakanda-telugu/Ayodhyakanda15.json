[{"sloka":"[Dasaratha commands Sumantra to bring Rama] తే తు తాం రజనీముష్య బ్రాహ్మణా వేదపారగాః.ఉపతస్థురుపస్థానం సహ రాజపురోహితాః৷৷2.15.1৷৷"},{"sloka":"అమాత్యా బలముఖ్యాశ్చ ముఖ్యా యే నిగమస్య చ.రాఘవస్యాభిషేకార్థే ప్రియమాణాస్తు సంగతాః৷৷2.15.2৷৷"},{"sloka":"ఉదితే విమలే సూర్యే పుష్యే చాభ్యాగతేహని.లగ్నే కర్కటకే ప్రాప్తే జన్మ రామస్య చ స్థితే৷৷2.15.3৷৷అభిషేకాయ రామస్య ద్విజేన్ద్రైరుపకల్పితమ్."},{"sloka":"కాఞ్చనా జలకుమ్భాశ్చ భద్రపీఠం స్వలంకృతమ్৷৷2.15,4৷৷రథః చ సమ్యగాస్తీర్ణో భాస్వతా వ్యాఘ్రచర్మణా. "},{"sloka":"గఙ్గాయమునయోఃపుణ్యాత్సఙ్గమాదాహృతం జలమ్৷৷2.15.5৷৷యాశ్చాన్యా స్సరితః పుణ్యా హ్రదాః కూపా స్సరాంసి చ.ప్రాగ్వాహాశ్చోర్ధ్వవాహాశ్చ తిర్యగ్వాహా స్సమాహితాః৷৷2.15.6৷৷తాభ్యశ్చైవాహృతం తోయం సముద్రేభ్యశ్చ సర్వశః."},{"sloka":"సలాజాః క్షీరిభిశ్ఛన్నా ఘటాః కాఞ్చనరాజతాః৷৷2.15.7৷৷పద్మోత్పలయుతా భాన్తి పూర్ణాః పరమవారిణా."},{"sloka":"క్షౌద్రం దధి ఘృతం లాజా దర్భా స్సుమనసః పయః৷৷2.15.8৷৷వేశ్యాశ్చైవ శుభాచారా స్సర్వాభరణభూషితాః."},{"sloka":"చన్ద్రాంశువికచప్రఖ్యం కాఞ్చనం రత్నభూషితమ్৷৷2.15.9৷৷సజ్జం తిష్ఠతి రామస్య వాలవ్యజనముత్తమమ్."},{"sloka":"చన్ద్రమణ్డలసఙ్కాశమాతపత్రం చ పాణ్డురమ్৷৷2.15.10৷৷సజ్జం ద్యుతికరం శ్రీమదభిషేకపురస్కృతమ్.  "},{"sloka":"పాణ్డురశ్చ వృషస్సజ్జః పాణ్డురోశ్వశ్చ సుస్థితః৷৷2.15.11৷৷ప్రసృతశ్చ గజఃశ్రీమానౌపవాహ్యః ప్రతీక్షతే."},{"sloka":"అష్టౌ చ కన్యా మాఙ్గల్యా స్సర్వాభరణభూషితాః৷৷2.15.12৷৷వాదిత్రాణి చ సర్వాణి వన్దినశ్చ తథాపరే."},{"sloka":"ఇక్ష్వాకూణాం యథా రాజ్యే సంభ్రియేతాభిషేచనమ్৷৷2.15.13৷৷తథాజాతీయమాదాయ రాజపుత్రాభిషేచనమ్.తే రాజవచనాత్తత్ర సమవేతామహీపతిమ్৷৷2.15.14৷৷అపశ్యన్తోబ్రువన్ కో ను రాజ్ఞో నః ప్రతివేదయేత్.న పశ్యామశ్చ రాజానముదితశ్చ దివాకరః৷৷2.15.15৷৷యౌవరాజ్యాభిషేకశ్చ సజ్జో రామస్య ధీమతః. "},{"sloka":"ఇతి తేషు బ్రువాణేషు సార్వభౌమాన్ మహీపతీన్৷৷2.15.16৷৷అబ్రవీత్తానిదం సర్వాన్సుమన్త్రో రాజసత్కృతః."},{"sloka":"రామం రాజ్ఞో నియోగేన త్వరయా ప్రస్థితోస్మ్యహమ్৷৷2.15.17৷৷పూజ్యా రాజ్ఞో భవన్తస్తు రామస్య చ విశేషతః."},{"sloka":"అయం పృచ్ఛామి వచనాత్సుఖమాయుష్మతామహమ్৷৷2.15.18৷৷రాజ్ఞః సంప్రతి బుద్ధస్య యచ్చాగమనకారణమ్."},{"sloka":"ఇత్యుక్త్వాన్తః పురద్వారమాజగామ పురాణవిత్৷৷2.15.19৷৷సదాసక్తం చ తద్వేశ్మ సుమన్త్రః ప్రవివేశ హ."},{"sloka":"తుష్టావాస్య తదా వంశం ప్రవిశ్య స విశాంపతేః৷৷2.15.20৷৷శయనీయం నరేన్ద్రస్య తదాసాద్య వ్యతిష్ఠత."},{"sloka":"సోత్యాసాద్య తు తద్వేశ్మ తిరస్కరణిమన్తరా৷৷2.15.21৷৷ఆశీర్భిర్గుణయుక్తాభి రభితుష్టావ రాఘవమ్. "},{"sloka":"సోమసూర్యౌ చ కాకుత్స్థ! శివవైశ్రవణావపి৷৷2.15.22৷৷వరుణశ్చాగ్నిరిన్ద్రశ్చ విజయం ప్రదిశన్తు తే. "},{"sloka":"గతా భగవతీ రాత్రిరహః శివముపస్థితమ్৷৷2.15.23৷৷బుద్ధ్యస్వ నృపశార్దూల! కురు కార్యమనన్తరమ్."},{"sloka":"బ్రాహ్మణా బలముఖ్యాశ్చ నైగమాశ్చాగతా నృప!৷৷2.15.24৷৷దర్శనం తేభికాంక్షన్తే ప్రతిబుధ్యస్వ రాఘవ."},{"sloka":"స్తువన్తం తం తదా సూతం సుమన్త్రం మన్త్రకోవిదమ్৷৷2.15.25৷৷ప్రతిబుధ్య తతో రాజా ఇదం వచనమబ్రవీత్."},{"sloka":"రామమానయ సూతేతి యదస్యభిహితోనయా৷৷2.15.26৷৷కిమిదం కారణం యేన మమాజ్ఞా ప్రతిహన్యతే."},{"sloka":"న చైవ సంప్రసుప్తోహమానయేహాశు రాఘవమ్৷৷2.15.27৷৷ఇతి రాజా దశరథ స్సూతం తత్రాన్వశాత్పునః."},{"sloka":"స రాజవచనం శ్రుత్వా శిరసా ప్రతిపూజ్య తమ్৷৷2.15.28৷৷నిర్జగామ నృపావాసాన్మన్యమానః ప్రియం మహత్."},{"sloka":"ప్రసన్నో రాజమార్గం చ పతాకాధ్వజశోభితమ్৷৷2.15.29৷৷హృష్టః ప్రముదిత స్సూతో జగామాశు విలోకయన్."},{"sloka":"స సూతస్తత్ర శుశ్రావ రామాధికరణాః కథాః৷৷2.15.30৷৷అభిషేచనసంయుక్తాస్సర్వలోకస్య హృష్టవత్."},{"sloka":"తతో దదర్శ రుచిరం కైలాసశిఖరప్రభమ్৷৷2.15.31৷৷రామవేశ్మ సుమన్త్రస్తు శక్రవేశ్మసమప్రభమ్."},{"sloka":"మహాకవాటవిహితం వితర్దిశతశోభితమ్৷৷2.15.32৷৷కాఞ్చనప్రతిమైకాగ్రం మణివిద్రుమతోరణమ్.\t\t\t\tశారదాభ్రఘనప్రఖ్యం దీప్తం మేరుగుహోపమమ్৷৷2.15.33৷৷మణిభిర్వరమాల్యానాం సముహద్భిరలంకృతమ్.ముక్తామణిభిరాకీర్ణం చన్దనాగరూధూపితమ్৷৷2.15.34৷৷గన్ధాన్మనోజ్ఞాన్ విసృజద్దార్దురం శిఖరం యథా.సారసైశ్చ మయూరైశ్చ వినదద్భిర్విరాజితమ్৷৷2.15.35৷৷సుకృతేహామృగాకీర్ణం సుకీర్ణం భక్తిభిస్తథా.మనశ్చక్షుశ్చ భూతానామాదదత్తిగ్మతేజసా৷৷2.15.36৷৷చన్ద్రభాస్కరసఙ్కాశం కుబేరభవనోపమమ్.మహేన్ద్రధామప్రతిమం నానాపక్షిసమాకులమ్৷৷2.15.37৷৷మేరుశృఙ్గసమం సూతో రామవేశ్మ దదర్శ హ.ఉపస్థితైఃసమాకీర్ణం జనైరఞ్జలికారిభిః৷৷2.15.38৷৷ఉపాదాయ సమాక్రాన్తైస్తథా జానపదైర్జనైః.రామాభిషేకసుముఖైరున్ముఖైస్సమలంకృతమ్৷৷2.15.39৷৷మహామేఘసమప్రఖ్యముదగ్రం సువిభూషితమ్.నానారత్నసమాకీర్ణం కుబ్జకైరాతకావృతమ్৷৷2.15.40৷৷"},{"sloka":"స వాజియుక్తేన రథేన సారథిఃనరాకులం రాజకులం విరాజయన్.వరూథినా రామగృహాభిపాతినా   పురస్య సర్వస్య మనాంసి హర్షయన్৷৷2.15.41৷৷"},{"sloka":"తతస్సమాసాద్య మహాధనం మహత్ప్రహృష్టరోమా స బభూబ సారథిః.  మృర్గైర్మయూరైశ్చ సమాకులోల్బణం                  గృహం వరార్హస్య శచీపతేరివ৷৷2.15.42৷৷"},{"sloka":"స తత్ర కైలాసనిభాస్స్వలంకృతాఃప్రవిశ్య కక్ష్యాస్త్రిదశాలయోపమాః.ప్రియాన్వరాన్ రామమతే స్థితాన్ బహూన్వ్యపోహ్య శుద్ధాన్తముపస్థితో రథీ৷৷2.15.43৷৷"},{"sloka":"స తత్ర శుశ్రావ చ హర్షయుక్తాఃరామాభిషేకార్థకృతా జనానామ్.నరేన్ద్రసూనోరభిమఙ్గలార్థాఃసర్వస్య లోకస్య గిరః ప్రహృష్టః৷৷2.15.44৷৷ "},{"sloka":"మహేన్ద్రసద్మప్రతిమం తు వేశ్మరామస్య రమ్యం మృగపక్షి జుష్టమ్.దదర్శ మేరోరివ శ్రుఙ్గముచ్చంవిభ్రాజమానం ప్రభయా సుమన్త్రః৷৷2.15.45৷৷"},{"sloka":"ఉపస్థితైరఞ్జలికారకైశ్చసోపాయనైర్జానపదైర్జనైశ్చ.కోట్యా పరార్ధైశ్చ విముక్తయానైఃసమాకులం ద్వారపథం దదర్శ৷৷2.15.46৷৷"},{"sloka":"తతో మహామేఘమహీధరాభం ప్రభిన్నమత్యఙ్కుశమత్యసహ్యమ్.రామౌపవాహ్యం రుచిరం దదర్శశత్రుఞ్జయం నాగముదగ్రకాయమ్৷৷2.15.47৷৷     "},{"sloka":"స్వలఙ్కృతాన్ సాశ్వరథాన్ సకుఞ్జరా-నమాత్య ముఖ్యాంశ్చ దదర్శ వల్లభాన్.వ్యపోహ్య సూతస్సహితాన్ సమన్తతఃసమృద్ధమన్తఃపురమావివేశ హ৷৷2.15.48৷৷"},{"sloka":"తదన్ద్రికూటాచలమేఘసన్నిభం మహావిమానోపమవేశ్మసంయుతమ్.అవార్యమాణః ప్రవివేశ సారథిఃప్రభూతరత్నం మకరో యథార్ణవమ్৷৷2.15.49৷৷"}]