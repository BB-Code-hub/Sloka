[{"sloka":"[Rama watches the splendour of the highway, listens to the words of his friends -- and enters his father's  palace.]స రామో రథమాస్థాయ సమ్ప్రహృష్టసుహృజ్జనః.పతాకాధ్వజసమ్పన్నం మహార్హాగరుధూపితమ్৷৷2.17.1৷৷అపశ్యన్నగరం శ్రీమాన్నానాజనసమాకులమ్. "},{"sloka":"స గృహైరభ్రసఙ్కాశైః పాణ్డురైరుపశోభితమ్৷৷2.17.2৷৷రాజమార్గం యయౌ రామో మధ్యేనాగరుధూపితమ్."},{"sloka":"చన్దనానాం చ ముఖ్యానామగరూణాం చ సఞ్చయైః৷৷2.17.3৷৷ఉత్తమానాం చ గన్ధానాం క్షౌమకోశామ్బరస్య చ. అవిద్ధాభిశ్చ ముక్తాభిరుత్తమైస్స్ఫాటికైరపి৷৷2.17.4৷৷శోభమానమసంబాధైస్తం రాజపథముత్తమమ్. సంవృతం వివిధైఃపుష్పైర్భక్ష్యైరుచ్చావచైరపి৷৷2.17.5৷৷"},{"sloka":"దదర్శ తం రాజపథం దివి దేవపథం యథా. దధ్యక్షతహవిర్లాజైర్ధూపైరగరుచన్దనైః৷৷2.17.6৷৷నానామాల్యోపగంధైశ్చ సదాభ్యర్చితచత్వరమ్."},{"sloka":"అశీర్వాదాన్బహూన్ శృణ్వన్సుహృద్భిస్సముదీరితాన్৷৷2.17.7৷৷యథార్హం చాపి సమ్పూజ్య సర్వానేవ నరాన్యయౌ. "},{"sloka":"పితామహైరాచరితం తథైవ ప్రపితామహైః৷৷2.17.8৷৷అద్యోపాదాయ తం మార్గమభిషిక్తోనుపాలయ."},{"sloka":"యథాస్మ పోషితాః పిత్రా యథా సర్వైః పితామహైః৷৷2.17.9৷৷తతస్సుఖతరం రామే వత్స్యామస్సతి రాజని."},{"sloka":"అలమద్య హి భుక్తేన పరమార్థైరలం చ నః৷৷2.17.10৷৷యది పశ్యామ నిర్యాన్తం రామం రాజ్యే ప్రతిష్ఠితమ్."},{"sloka":"అతో హి నః ప్రియతరం నాన్యత్కిఞ్చిద్భవిష్యతి৷৷2.17.11৷৷యథాభిషేకో రామస్య రాజ్యేనామితతేజసః. "},{"sloka":"ఏతాశ్చాన్యాశ్చ సుహృదాముదాసీనః కథాశ్శుభాః৷৷2.17.12৷৷ఆత్మసమ్పూజనీశ్శృణ్వన్యయౌ రామో మహాపథమ్."},{"sloka":"న హి తస్మాన్మనః కశ్చిచ్చక్షుషీ వా నరోత్తమాత్৷৷2.17.13৷৷నర శ్శక్నోత్యపాక్రష్టుమతిక్రాన్తేపి రాఘవే. "},{"sloka":"యశ్చ రామం న పశ్యేత్తు యం చ రామో న పశ్యతి৷৷2.17.14৷৷నిన్దిత స్సర్వల్లోకేషు స్వాత్మాప్యేనం విగర్హతే. "},{"sloka":"సర్వేషు హి స ధర్మాత్మా వర్ణానాం కురుతే దయామ్৷৷2.17.15৷৷చతుర్ణాం హి వయః స్థానాం తేన తే తమనువ్రతాః. "},{"sloka":"చతుష్పథాన్దేవపథాంశ్చైత్యాన్యాయతనాని చ৷৷2.17.16৷৷ప్రదక్షిణం పరిహరన్ జగామ నృపతే స్సుతః."},{"sloka":"స రాజకులమాసాద్య మేఘసఙ్ఘోపమై శ్శుభైః৷৷2.17.17৷৷ప్రాసాదశృఙ్గైర్వివిధైఃకైలాస శిఖరోపమైః. ఆవారయద్భిర్గగనం విమానైరివ పాణ్డురైః৷৷2.17.18৷৷వర్ధమానగృహైశ్చాపి రత్నజాలపరిష్కృతైః. తత్పృథివ్యాం గృహవరం మహేన్ద్రసదనోపమమ్৷৷2.17.19৷৷రాజపుత్రః పితుర్వేశ్మ ప్రవివేశ శ్రియా జ్వలన్."},{"sloka":"స కక్ష్యా ధన్విభిర్గుప్తాస్తిస్రోతిక్రమ్య వాజిభిః৷৷2.17.20৷৷పదాతిరపరే కక్ష్యే ద్వే జగామ నరోత్తమః. "},{"sloka":"స సర్వా స్సమతిక్రమ్య కక్ష్యా దశరథాత్మజః. సన్నివర్త్య జనం సర్వం శుద్ధాన్తః పురమభ్యగాత్৷৷2.17.21৷৷"},{"sloka":"తస్మిన్ ప్రవిష్టే పితురన్తికం తదా జన స్స సర్వో ముదితో నృపాత్మజే. ప్రతీక్షతే తస్య పునః స్మ నిర్గమం యథోదయం చన్ద్రమసస్సరిత్పతిః৷৷2.17.22৷৷"}]