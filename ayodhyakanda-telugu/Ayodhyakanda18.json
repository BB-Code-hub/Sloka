[{"sloka":"[Rama enquires Kaikeyi the reasons for his father's grief-- she informs him about the two boons bestowed by the king -- urges him to uphold the promise given by his father and live in the forest for fourteen years.]స దదర్శాసనే రామో నిషణ్ణం పితరం శుభే.కైకేయీసహితం దీనం ముఖేన పరిశుష్యతా৷৷2.18.1৷৷"},{"sloka":"స పితుశ్చరణౌ పూర్వమభివాద్య వినీతవత్.తతో వవన్దే చరణౌ కైకేయ్యా స్సుసమాహితః৷৷2.18.2৷৷"},{"sloka":"రామేత్యుక్త్వా తు వచనం బాష్పపర్యాకులేక్షణః.శశాక నృపతిర్దీనో నేక్షితుం నాభిభాషితుమ్৷৷2.18.3৷৷"},{"sloka":"తదపూర్వం నరపతేర్దృష్ట్వా రూపం భయావహమ్.రామోపి భయమాపన్నః పదా స్పృష్ట్వేవ పన్నగమ్৷৷2.18.4৷৷"},{"sloka":"ఇన్ద్రియైరప్రహృష్టైస్తం శోకసన్తాపకర్శితమ్.నిశ్శ్వసన్తం మహారాజం వ్యథితాకులచేతసమ్৷৷2.18.5৷৷ఊర్మిమాలినమక్షోభ్యం క్షుభ్యన్తమివ సాగరమ్.ఉపప్లుతమివాదిత్యముక్తానృతమృషిం యథా৷৷2.18.6৷৷"},{"sloka":"అచిన్త్యకల్పం హి పితుస్తం శోకముపధారయన్.బభూవ సంరబ్ధతర స్సముద్ర ఇవ పర్వణి৷৷2.18.7৷৷"},{"sloka":"చిన్తయామాస చ తదా రామః పితృహితే రతః.కిం స్విదద్యైవ నృపతిర్న మాం ప్రత్యభినన్దతి৷৷2.18.8৷৷ "},{"sloka":"అన్యదా మాం పితా దృష్ట్వా కుపితోపి ప్రసీదతి.తస్య మామద్య సంప్రేక్ష్య కిమాయాసః ప్రవర్తతే৷৷2.18.9৷৷"},{"sloka":"స దీన ఇవ శోకార్తో విషణ్ణవదనద్యుతిః.కైకేయీమభివాద్యైవ రామో వచనమబ్రవీత్৷৷2.18.10৷৷"},{"sloka":"కచ్చిన్మయా నాపరాద్ధమజ్ఞానాద్యేన మే పితా.కుపితస్తన్మమాచక్ష్వ త్వం చైవైనం ప్రసాదయ৷৷2.18.11৷৷"},{"sloka":"అప్రసన్నమనాః కిన్ను సదా మాం ప్రతి వత్సలః.వివర్ణవదనో దీనో న హి మామభిభాషతే৷৷2.18.12৷৷"},{"sloka":"శరీరో మానసో వాపి కచ్చిదేనం న బాధతే.సన్తాపోవాభితాపో వా దుర్లభం హి సదా సుఖమ్৷৷2.18.13৷৷"},{"sloka":"కచ్చిన్న కిఞ్చిద్భరతే కుమారే ప్రియదర్శనే.శత్రుఘ్నే వా మహాసత్త్వే మాత్రూణాం వా మమాశుభమ్৷৷2.18.14৷৷"},{"sloka":"అతోషయన్మహారాజమకుర్వన్వా పితుర్వచః.ముహూర్తమపి నేచ్ఛేయం జీవితుం కుపితే నృపే৷৷2.18.15৷৷"},{"sloka":"యతోమూలం నరః పశ్యేత్ప్రాదుర్భావమిహాత్మనః.కథం తస్మిన్నవర్తేత ప్రత్యక్షే సతి దైవతే৷৷2.18.16৷৷"},{"sloka":"కచ్చిత్తే పరుషం కిఞ్చిదభిమానాత్పతితా మమ.ఉక్తో భవత్యా కోపేన యత్రాస్య లులితం మనః৷৷2.18.17৷৷"},{"sloka":"ఏతదాచక్ష్వ మే దేవి తత్త్వేన పరిపృచ్ఛతః.కిం నిమిత్తమపూర్వోయం వికారో మనుజాధిపే৷৷2.18.18৷৷"},{"sloka":"ఏవముక్తా తు కైకేయీ రాఘవేణ మహాత్మనా.ఉవాచేదం సునిర్లజ్జా ధృష్టమాత్మహితం వచః৷৷2.18.19৷৷"},{"sloka":"న రాజా కుపితో రామ! వ్యసనం నాస్య కిఞ్చన. కిఞ్చిన్మనోగతంత్వస్య త్వద్భయాన్నాభిభాషతే৷৷2.18.20৷৷"},{"sloka":"ప్రియం త్వామప్రియం వక్తుం వాణీ నాస్యోపవర్తతే.తదవశ్యం త్వయా కార్యం యదనేనాశ్రుతం మమ৷৷2.18.21৷৷"},{"sloka":"ఏష మహ్యం వరం దత్త్వా పురా మామభిపూజ్య చ.స పశ్చాత్తప్యతే రాజా యథాన్యః ప్రాకృతస్తథా৷৷2.18.22৷৷"},{"sloka":"అతిసృజ్య దదానీతి వరం మమ విశాంపతిః.స నిరర్థం గతజలే సేతుం బన్ధితుమిచ్ఛతి৷৷2.18.23৷৷"},{"sloka":"ధర్మమూలమిదం రామ! విదితం చ సతామపి.తత్సత్యం న త్యజేద్రాజా కుపితస్త్వత్కృతే యథా৷৷2.18.24৷৷"},{"sloka":"యది తద్వక్ష్యతే రాజా శుభం వా యది వాశుభమ్.కరిష్యసి తతస్సర్వమాఖ్యాస్యామి పునస్త్వహమ్৷৷2.18.25৷৷"},{"sloka":"యది త్వభిహితం రాజ్ఞా త్వయి తన్న విపత్స్యతే.తతోహమభిధాస్యామి న హ్యేష త్వయి వక్ష్యతి৷৷2.18.26৷৷"},{"sloka":"ఏతత్తు వచనం శ్రుత్వా కైకేయ్యా సముదాహృతమ్.ఉవాచ వ్యథితో రామస్తాం దేవీం నృపసన్నిధౌ৷৷2.18.27৷৷"},{"sloka":"అహో ధిఙ్నార్హసే దేవి వక్తుం మామీదృశం వచః.అహం హి వచనాద్రాజ్ఞః పతేయమపి పావకే৷৷2.18.28৷৷భక్షయేయం విషం తీక్ష్ణం మజ్జేయమపి చార్ణవే.నియుక్తో గురుణా పిత్రా నృపేణ చ హితేన చ৷৷2.18.29৷৷"},{"sloka":"తద్బ్రూహి వచనం దేవి రాజ్ఞో యదభికాఙ్క్షితమ్.కరిష్యే ప్రతిజానే చ రామో ద్విర్నాభిభాషతే৷৷2.18.30৷৷"},{"sloka":"తమార్జవసమాయుక్తమనార్యా సత్యవాదినమ్.ఉవాచ రామం కైకేయీ వచనం భృశదారుణమ్৷৷2.18.31৷৷"},{"sloka":"పురా దైవాసురే యుద్ధే పిత్రా తే మమ రాఘవ.రక్షితేన వరౌ దత్తౌ సశల్యేన మహారణే৷৷2.18.32৷৷"},{"sloka":"తత్ర మే యాచితో రాజా భరతస్యాభిషేచనమ్.గమనం దణ్డకారణ్యే తవ చాద్యైవ రాఘవ৷৷2.18.33৷৷"},{"sloka":"యది సత్యప్రతిజ్ఞం త్వం పితరం కర్తుమిచ్ఛసి.ఆత్మానం చ నరశ్రేష్ఠ! మమ వాక్యమిదం శృణు৷৷2.18.34৷৷"},{"sloka":"సన్నిదేశే పితుస్తిష్ఠ యథా తేన ప్రతిశ్రుతమ్.త్వయారణ్యం ప్రవేష్టవ్యం నవ వర్షాణి పఞ్చ చ৷৷2.18.35৷৷"},{"sloka":"భరతస్త్వభిషిచ్యేత యదేతదభిషేచనమ్.త్వదర్థే విహితం రాజ్ఞా తేన సర్వేణ రాఘవ!৷৷2.18.36৷৷"},{"sloka":"సప్త సప్త చ వర్షాణి దణ్డకారణ్యమాశ్రితః.అభిషేకమిమం త్యక్త్వా జటాజినధరో వస৷৷2.18.37৷৷"},{"sloka":"భరతః కోసలపురే ప్రశాస్తు వసుధామిమామ్.నానారత్న సమాకీర్ణాం సవాజిరథకుఞ్జరామ్৷৷2.18.38৷৷"},{"sloka":"ఏతేన త్వాం నరేన్ద్రోయం కారుణ్యేన సమాప్లుతః.శోకసంక్లిష్ట వదనో న శక్నోతి నిరీక్షితుమ్৷৷2.18.39৷৷"},{"sloka":"ఏతత్కురు నరేన్ద్రస్య వచనం రఘునన్దన.సత్యేన మహతా రామ తారయస్వ నరేశ్వరమ్৷৷2.18.40৷৷"},{"sloka":"ఇతీవ తస్యాం పరుషం వదన్త్యాం న చైవ రామః ప్రవివేశ శోకమ్.ప్రవివ్యథే చాపి మహానుభావో రాజా తు పుత్రవ్యసనాభితప్తః৷৷2.18.41৷৷"}]