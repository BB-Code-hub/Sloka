[{"sloka":"[Rama hears from Kaikeyi about the boons promised by Dasaratha-consents to leave for the forest- goes to meet Kausalya.] తదప్రియమమిత్రఘ్నో వచనం మరణోపమమ్.శ్రుత్వా న వివ్యథే రామః కైకేయీం చేదమబ్రవీత్৷৷2.19.1৷৷"},{"sloka":"ఏవమస్తు గమిష్యామి వనం వస్తుమహం త్వితః. జటాజినధరో రాజ్ఞః ప్రతిజ్ఞామనుపాలయన్৷৷2.19.2৷৷"},{"sloka":"ఇదం తు జ్ఞాతుమిచ్ఛామి కిమర్థం మాం మహీపతిః.నాభినన్దతి దుర్ధర్షో యథాపూర్వమరిన్దమః৷৷2.19.3৷৷"},{"sloka":"మన్యుర్న చ త్వయా కార్యో దేవి! బ్రూమి తవాగ్రతః.యాస్యామి భవ సుప్రీతా వనం చీరజటాధరః৷৷2.19.4৷৷"},{"sloka":"హితేన గురుణా పిత్రా కృతజ్ఞేన నృపేణ చ.నియుజ్యమానో విస్రబ్ధః కిం న కుర్యామహం ప్రియమ్৷৷2.19.5৷৷"},{"sloka":"అలీకం మానసం త్వేకం హృదయం దహతీవ మే.స్వయం యన్నాహ మాం రాజా భరతస్యాభిషేచనమ్৷৷2.19.6৷৷"},{"sloka":"అహం హి సీతాం రాజ్యం చ ప్రాణానిష్టాన్ధనాని చ.హృష్టో భ్రాత్రే స్వయం దద్యాం భరతాయాప్రచోదితః৷৷2.19.7৷৷"},{"sloka":"కిం పునర్మనుజేన్ద్రేణ స్వయం పిత్రా ప్రచోదితః.తవ చ ప్రియకామార్థం ప్రతిజ్ఞామనుపాలయన్৷৷2.19.8৷৷"},{"sloka":"తదాశ్వాసయ హీమం త్వం కిన్విదం యన్మహీపతిః.వసుధాసక్తనయనో మన్దమశ్రూణి ముఞ్చతి৷৷2.19.9৷৷"},{"sloka":"గచ్ఛన్తు చైవానయితుం దూతాశ్శ్రీఘ్రజవైర్హయైః.భరతం మాతులకులాదద్యైవ నృపశాసనాత్৷৷2.19.10৷৷  "},{"sloka":"దణ్డకారణ్యమేషోహమితో గచ్ఛామి సత్వరః.అవిచార్య పితుర్వాక్యం సమా వస్తుం చతుర్దశ৷৷2.19.11৷৷"},{"sloka":"సా హృష్టా తస్య తద్వాక్యం శ్రుత్వా రామస్య కైకయీ.ప్రస్థానం శ్రద్ధధానా హి త్వరయామాస రాఘవమ్৷৷2.19.12৷৷"},{"sloka":"ఏవం భవతు యాస్యన్తి దూతా శ్శీఘ్రజవైర్హయైః.భరతం మాతులకులాదుపావర్తయితుం నరాః৷৷2.19.13৷৷"},{"sloka":"తవ త్వహం క్షమం మన్యే నోత్సుకస్య విలమ్బనమ్.రామ! తస్మాదిత శ్శీఘ్రం వనం త్వం గన్తుమర్హసి৷৷2.19.14৷৷"},{"sloka":"వ్రీడాన్విత స్స్వయం యచ్చ నృపస్త్వాం నాభిభాషతే.నైతత్కిఞ్చిన్నరశ్రేష్ఠ! మన్యురేషోపనీయతామ్৷৷2.19.15৷৷"},{"sloka":"యావత్త్వం న వనం యాతః పురాదస్మాదభిత్వరన్.పితా తావన్న తే రామ! స్నాస్యతే భోక్ష్యతేపి వా৷৷2.19.16৷৷"},{"sloka":"ధిక్కష్టమితి నిఃశ్వస్య రాజా శోకపరిప్లుతః.మూర్ఛితో న్యపతత్తస్మిన్పర్యఙ్కే హేమభూషితే৷৷2.19.17৷৷"},{"sloka":"రామోప్యుత్థాప్య రాజానం కైకేయ్యాభిప్రచోదితః.కశయేవాహతో వాజీ వనం గన్తుం కృతత్వరః৷৷2.19.18৷৷"},{"sloka":"తదప్రియమనార్యాయా వచనం దారుణోదయమ్.శ్రుత్వా గతవ్యథో రామః కైకేయీం వాక్యమబ్రవీత్৷৷2.19.19৷৷"},{"sloka":"నాహమర్థపరో దేవి! లోకమావస్తుముత్సహే.విద్ధిమామృషిభిస్తుల్యం కేవలం ధర్మమాస్థితమ్৷৷2.19.20৷৷"},{"sloka":"యదత్ర భవతః కిఞ్చిచ్ఛక్యం కర్తుం ప్రియం మయా.ప్రాణానపి పరిత్యజ్య సర్వథా కృతమేవ తత్৷৷2.19.21৷৷"},{"sloka":"న హ్యతో ధర్మచరణం కిఞ్చిదస్తి మహత్తరమ్.యథా పితరిశుశ్రూషా తస్య వా వచనక్రియా৷৷2.19.22৷৷"},{"sloka":"అనుక్తోప్యత్రభవతా భవత్యా వచనాదహమ్.వనే వత్స్యామి విజనే వర్షాణీహ చతుర్దశ৷৷2.19.23৷৷"},{"sloka":"న నూనం మయి కైకయి! కిఞ్చిదాశంససే గుణమ్.యద్రాజానమవోచస్త్వం మమేశ్వరతరా సతీ৷৷2.19.24৷৷"},{"sloka":"యావన్మాతరమాప్నచ్ఛే సీతాం చానునయామ్యహమ్.తతోద్యైవ గమిష్యామి దణ్డకానాం మహద్వనమ్৷৷2.19.25৷৷"},{"sloka":"భరతః పాలయేద్రాజ్యం శుశ్రూషేచ్చ పితుర్యథా.తథా భవత్యా కర్తవ్యం స హి ధర్మ స్సనాతనః৷৷2.19.26৷৷"},{"sloka":"స రామస్య వచశ్శ్రృత్వా భృశం దుఃఖహతః పితా.శోకాదశక్నువన్వకతుం ప్రరురోద మహాస్వనమ్৷৷2.19.27৷৷"},{"sloka":"వన్దిత్వా చరణౌ రామో విసంజ్ఞస్య పితుస్తథా.కైకేయ్యాశ్చాప్యనార్యాయాః నిష్పపాత మహాద్యుతిః৷৷2.19.28৷৷"},{"sloka":"స రామః పితరం కృత్వా కైకేయీం చ ప్రదక్షిణమ్.నిష్క్రమ్యాన్తఃపురాత్తస్మాత్స్వం దదర్శ సుహృజ్జనమ్৷৷2.19.29৷৷"},{"sloka":"తం బాష్పపరిపూర్ణాక్షః పృష్ఠతోనుజగామ హ.లక్ష్మణః పరమక్కృధ్దః స్సుమిత్రానన్దవర్ధనః৷৷2.19.30৷৷"},{"sloka":"అభిషేచనికం భాణ్డం కృత్వా రామః ప్రదక్షిణమ్.శనైర్జగామ సాపేక్షో దృష్టిం తత్రావిచాలయన్৷৷2.19.31৷৷"},{"sloka":"న చాస్య మహతీం లక్ష్మీం రాజ్యనాశోపకర్షతి.లోకకాన్తస్య కాన్తత్వాచ్ఛీతరశ్మేరివ క్షపా৷৷2.19.32৷৷"},{"sloka":"న వనం గన్తుకామస్య త్యజతశ్చ వసున్ధరామ్.సర్వలోకాతిగస్యేవ లక్ష్యతే చిత్తవిక్రియా৷৷2.19.33৷৷"},{"sloka":"ప్రతిషిధ్య శుభం ఛత్రం వ్యజనే చ స్వలఙ్కృతే.                                                                     విసర్జయిత్వా స్వజనం రథం పౌరాంస్తథా జనాన్৷৷2.19.34৷৷                                                                                 ధారయన్ మనసా దుఃఖమిన్ద్రియాణి నిగృహ్య చ.ప్రవివేశాత్మవాన్వేశ్మ మాతురప్రియశంసివాన్.2.19.35৷৷"},{"sloka":"సర్వోహ్యభిజనశ్శ్రీమాన్ శ్రీమతస్సత్యవాదినః.నాలక్షయత రామస్య కిఞ్చిదాకారమాననే৷৷2.19.36৷৷"},{"sloka":"ఉచితం చ మహాబాహుర్నజహౌహర్షమాత్మనః.శారద స్సముదీర్ణాంశుశ్చన్ద్రస్తేజ ఇవాత్మజమ్৷৷2.19.37৷৷"},{"sloka":"వాచా మధురయా రామస్సర్వం సమ్మానయఞ్జనమ్.మాతుస్సమీపం ధీరాత్మా ప్రవివేశ మహాయశాః৷৷2.19.38৷৷"},{"sloka":"తం గుణైస్సమతాం ప్రాప్తో భ్రాతా విపులవిక్రమః.సౌమిత్రిరనువవ్రాజ ధారయన్దుఃఖమాత్మజమ్৷৷2.19.39৷৷"},{"sloka":"ప్రవిశ్య వేశ్మాతిభృశం ముదాన్వితం సమీక్ష్య తాం చార్థవిపత్తిమాగతామ్.న చైవ రామోత్రజగామవిక్రియాం సుహృజ్జనస్యాత్మవిపత్తిశఙ్కయా৷৷2.19.40৷৷"}]