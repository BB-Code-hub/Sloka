[{"sloka":"[Dasaratha commends to the assembly of elders and counsellors for installation of Rama as Prince Regent-- Assembly approves the proposal of Dasaratha with delight describing the virtues of Rama in support of their approval.]తతః పరిషదం సర్వామామన్త్ర్య వసుధాధిపః.హితముద్ధర్షణం చైవమువాచ ప్రథితం వచః৷৷2.2.1৷৷"},{"sloka":"దున్దుభిస్వనకల్పేన గమ్భీరేణానునాదినా.స్వరేణ మహతా రాజా జీమూత ఇవ నాదయన్৷৷2.2.2৷৷రాజలక్షణయుక్తేన కాన్తేనానుపమేన చ.ఉవాచ రసయుక్తేన స్వరేణ నృపతిర్నృపాన్৷৷2.2.3৷৷"},{"sloka":"విదితం భవతామేతద్యథా మే రాజ్యముత్తమమ్.పూర్వకైర్మమ రాజేన్ద్రైస్సుతవత్పరిపాలితమ్৷৷2.2.4৷৷"},{"sloka":"సోహమిక్ష్వాకుభి స్సర్వైర్నరేన్ద్రైః పరిపాలితమ్.శ్రేయసా యోక్తుకామోస్మి సుఖార్హమఖిలం జగత్৷৷2.2.5৷৷"},{"sloka":"మయాప్యాచరితం పూర్వైః పన్థానమనుగచ్ఛతా.ప్రజా నిత్యమనిద్రేణ యథాశక్త్యభిరక్షితాః৷৷2.2.6৷৷"},{"sloka":"ఇదం శరీరం కృత్స్నస్య లోకస్య చరతా హితమ్.పాణ్డురస్యాతపత్రస్యచ్ఛాయాయాం జరితం మయా৷৷2.2.7৷৷"},{"sloka":"ప్రాప్య వర్షసహస్రాణి బహూన్యాయూంషి జీవతః.జీర్ణస్యాస్య శరీరస్య విశ్రాన్తిమభిరోచయే৷৷2.2.8৷৷"},{"sloka":"రాజప్రభావజుష్టాం హి దుర్వహామజితేన్ద్రియైః.పరిశ్రాన్తోస్మి లోకస్య గుర్వీం ధర్మధురం వహన్৷৷2.2.9৷৷"},{"sloka":"సోహం విశ్రమమిచ్ఛామి పుత్రం కృత్వా ప్రజాహితే.సన్నికృష్టానిమాన్సర్వాననుమాన్య ద్విజర్షభాన్৷৷2.2.10৷৷"},{"sloka":"అనుజాతో హి మాం సర్వైర్గుణైర్జ్యేష్ఠో మమాత్మజః.పురన్దరసమో వీర్యే రామః పరపురఞ్జయః৷৷2.2.11৷৷"},{"sloka":"తం చన్ద్రమివ పుష్యేణ యుక్తం ధర్మభృతాం వరమ్.యౌవరాజ్యే నియోక్తాస్మి ప్రీతః పురుషపుఙ్గవమ్৷৷2.2.12৷৷"},{"sloka":"అనురూపస్స వై నాథో లక్ష్మీవాన్ లక్ష్మణాగ్రజః.త్రైలోక్యమపి నాథేన యేన స్యాన్నాథవత్తరమ్৷৷2.2.13৷৷"},{"sloka":"అనేన శ్రేయసా సద్యస్సంయోజ్యైవమిమాం మహీమ్.గతక్లేశో భవిష్యామి సుతే తస్మిన్నివేశ్య వై৷৷2.2.14৷৷"},{"sloka":"యదిదం మేనురూపార్థం మయా సాధు సుమన్త్రితమ్.భవన్తో మేనుమన్యన్తాం కథం వా కరవాణ్యహమ్৷৷2.2.15৷৷"},{"sloka":"యద్యప్యేషా మమ ప్రీతిర్హితమన్యద్విచిన్త్యతామ్.అన్యా మధ్యస్థచిన్తా హి విమర్దాభ్యధికోదయా৷৷2.2.16৷৷"},{"sloka":"ఇతి బ్రువన్తం ముదితాః ప్రత్యనన్దన్నృపా నృపమ్.వృష్టిమన్తం మహామేఘం నర్దన్త ఇవ బర్హిణః৷৷2.2.17৷৷"},{"sloka":"స్నిగ్ధోనునాదీ సంజజ్ఞే తత్ర హర్షసమీరితః.జనౌఘోద్ఘుష్టసన్నాదో విమానం కమ్పయన్నివ৷৷2.2.18৷৷"},{"sloka":"తస్య ధర్మార్థవిదుషో భావమాజ్ఞాయ సర్వశః.బ్రాహ్మణా జనముఖ్యాశ్చ పౌరజానపదై స్సహ৷৷2.2.19৷৷సమేత్య మన్త్రయిత్వా తు సమతాగతబుద్ధయః.ఊచుశ్చ మనసా జ్ఞాత్వా వృద్ధం దశరథం నృపమ్৷৷2.2.20৷৷"},{"sloka":"అనేకవర్షసాహస్రో వృద్ధస్త్వమసి పార్థివ.స రామం యువరాజానమభిషిఞ్చిస్వ పార్థివమ్৷৷2.2.21৷৷"},{"sloka":"ఇచ్ఛామో హి మహాబాహుం రఘువీరం మహాబలమ్.గజేన మహతాయాన్తం రామం ఛత్రావృతాననమ్৷৷2.2.22৷৷"},{"sloka":"ఇతి తద్వచనం శ్రుత్వా రాజా తేషాం మనఃప్రియం.అజానన్నివ జిజ్ఞాసురిదం వచనమబ్రవీత్৷৷2.2.23৷৷"},{"sloka":"శ్రుత్వైవ వచనం యన్మే రాఘవం పతిమిచ్ఛథ.రాజాన స్సంశయోయం మే కిమిదం బ్రూత తత్త్వతః৷৷2.2.24৷৷"},{"sloka":"కథం ను మయి ధర్మేణ పృథివీమనుశాసతి.భవన్తో ద్రష్టుమిచ్ఛన్తి యువరాజం మమాత్మజమ్৷৷2.2.25৷৷"},{"sloka":"తే తమూచుర్మహాత్మానం పౌరజానపదైస్సహ.బహవో నృప కల్యాణా గుణాః పుత్రస్య సన్తి తే৷৷2.2.26৷৷"},{"sloka":"గుణాన్ గుణవతో దేవ దేవకల్పస్య ధీమతః.ప్రియానానన్దనాన్కృత్స్నాన్ప్రవక్ష్యామోద్య తాన్ శృణు৷৷2.2.27৷৷"},{"sloka":"దివ్యైర్గుణైశ్శక్రసమో రామస్సత్యపరాక్రమః.ఇక్ష్వాకుభ్యోపి సర్వేభ్యో హ్యతిరిక్తో విశాంపతే৷৷2.2.28৷৷"},{"sloka":"రామ స్సత్పురుషో లోకే సత్యధర్మపరాయణః.సాక్షాద్రామాద్వినిర్వృత్తో ధర్మశ్చాపి శ్రియా సహ৷৷2.2.29৷৷"},{"sloka":"ప్రజాసుఖత్త్వే చన్ద్రస్య వసుధాయాః క్షమాగుణైః.బుద్ధ్యా బృహస్పతేస్తుల్యో వీర్యే సాక్షాచ్ఛచీపతేః৷৷2.2.30৷৷"},{"sloka":"ధర్మజ్ఞ స్సత్యసన్ధశ్చ శీలవాననసూయకః.క్షాన్త స్సాన్త్వయితా శ్లక్ష్ణః కృతజ్ఞో విజితేన్ద్రియః৷৷2.2.31৷৷"},{"sloka":"మృదుశ్చ స్థిరచిత్తశ్చ సదా భవ్యోనసూయకః.ప్రియవాదీ చ భూతానాం సత్యవాదీ చ రాఘవః৷৷2.2.32৷৷బహుశ్రుతానాం వృద్ధానాం బ్రాహ్మణానాముపాసితా.తేనాస్యేహాతులా కీర్తిర్యశస్తేజశ్చ వర్ధతే৷৷2.2.33৷৷"},{"sloka":"దేవాసురమనుష్యాణాం సర్వాస్త్రేషు విశారదః.సమ్యగ్విద్యావ్రతస్నాతో యథావత్సాఙ్గవేదవిత్৷৷2.2.34৷৷"},{"sloka":"గాన్ధర్వే చ భువి శ్రేష్ఠో బభూవ భరతాగ్రజః.కల్యాణాభిజన స్సాధురదీనాత్మా మహామతిః৷৷2.2.35৷৷"},{"sloka":"ద్విజైరభివినీతశ్చ శ్రేష్ఠైర్ధర్మార్థనైపుణైః.యదా వ్రజతి సఙ్గ్రామం గ్రామార్థే నగరస్య వా৷৷2.2.36৷৷గత్వా సౌమిత్రిసహితో నావిజిత్య నివర్తతే."},{"sloka":"సఙ్గ్రామాత్పునరాగమ్య కుఞ్జరేణ రథేన వా.2.2.37৷৷పౌరాన్ స్వజనవన్నిత్యం కుశలం పరిపృచ్ఛతి৷৷పుత్రేష్వగ్నిషు దారేషు ప్రేష్యశిష్యగణేషు చ.2.2.38৷৷నిఖిలేనానుపూర్వ్యాచ్చ పితాపుత్రానివౌరసాన్৷৷"},{"sloka":"శుశ్రూషన్తే చ వ శ్శిష్యాః కచ్చిత్కర్మసు దంశితాః৷৷2.2.39৷৷ఇతి నః పురుషవ్యాఘ్ర స్సదా రామోభిభాషతే."},{"sloka":"వ్యసనేషు మనుష్యాణాం భృశం భవతి దుఃఖితః৷৷2.2.40৷৷ఉత్సవేషు చ సర్వేషు పితేవ పరితుష్యతి."},{"sloka":"సత్యవాదీ మహేష్వాసో వృద్ధసేవీ జితేన్ద్రియః৷৷2.2.41৷৷స్మితపూర్వాభిభాషీ చ ధర్మం సర్వాత్మనా శ్రితః."},{"sloka":"సమ్యగ్యోక్తా శ్రేయసాం చ న విగృహ్య కథారుచిః৷৷2.2.42৷৷ఉత్తరోత్తరయుక్తౌ చ వక్తా వాచస్పతిర్యథా."},{"sloka":"సుభ్రూరాయత తామ్రాక్ష స్సాక్షాద్విష్ణురివ స్వయమ్৷৷2.2.43৷৷రామో లోకాభిరామోయం శౌర్యవీర్యపరాక్రమైః."},{"sloka":"ప్రజాపాలనతత్త్వజ్ఞో న రాగోపహతేన్ద్రియః৷৷2.2.44৷৷శక్తస్త్రైలోక్యమప్యేకో భోక్తుం కిన్ను మహీమిమామ్."},{"sloka":"నాస్య క్రోధః ప్రసాదశ్చ నిరర్థోస్తి కదాచన৷৷2.2.45৷৷హన్త్యేవ నియమాద్వధ్యానవధ్యే న చ కుప్యతి."},{"sloka":"యునక్త్యర్థైః ప్రహృష్టశ్చ తమసౌ యత్ర తుష్యతి৷৷2.2.46৷৷శాన్తై స్సర్వప్రజాకాన్తైః ప్రీతిసఞ్జననైర్నృణామ్.గుణైర్విరురుచే రామో దీప్త స్సూర్య ఇవాంశుభిః৷৷2.2.47৷৷"},{"sloka":"తమేవంగుణసమ్పన్నం రామం సత్యపరాక్రమమ్.లోకపాలోపమం నాథమకామయత మేదినీ৷৷2.2.48৷৷"},{"sloka":"వత్సశ్శ్రేయసి జాతస్తే దిష్ట్యాసౌ తవ రాఘవ.దిష్ట్యా పుత్రగుణైర్యుక్తో మారీచ ఇవ కాశ్యపః৷৷2.2.49৷৷"},{"sloka":"బలమారోగ్యమాయుశ్చ రామస్య విదితాత్మనః.దేవాసురమనుష్యేషు సగన్ధర్వోరగేషు చ৷৷2.2.50৷৷ఆశంసతే జనస్సర్వో రాష్ట్రే పురవరే తథా.ఆభ్యన్తరశ్చ బాహ్యశ్చ పౌరజానపదో జనః৷৷2.2.51৷৷"},{"sloka":"స్త్రియో వృద్ధాస్తరుణ్యశ్చ సాయం ప్రాతస్సమాహితాః.సర్వాన్ దేవాన్ నమస్యన్తి రామస్యార్థే యశస్వినః৷৷2.2.52৷৷"},{"sloka":"తేషామాయాచితం దేవ! త్వత్ప్రసాదాత్సమృద్ధ్యతామ్.రామమిన్దీవరశ్యామం సర్వశత్రునిబర్హణమ్৷৷2.2.53৷৷పశ్యామో యౌవరాజ్యస్థం తవ రాజోత్తమాత్మజమ్."},{"sloka":"తం దేవ దేవోపమమాత్మజం తేసర్వస్య లోకస్య హితే నివిష్టమ్.హితాయ నః క్షిప్రముదారజుష్టంముదాభషేక్తుం వరద! త్వమర్హసి৷৷2.2.54৷৷"}]