[{"sloka":"[Rama enters to the inner apartment of his mother Kausalya--informs her of his exile to the forest--lamentations of Kausalya.] తస్మింస్తు పురుషవ్యాఘ్రే నిష్క్రామతి కృతాఞ్జలౌ.ఆర్తశబ్దో మహాన్ జజ్ఞే స్త్రీణామన్తఃపురే తదా৷৷2.20.1৷৷"},{"sloka":"కృత్యేష్వచోదితః పిత్రా సర్వస్యాన్తఃపురస్య చ.గతిర్యశ్శరణం చాపి స రామోద్య ప్రవత్స్యతి৷৷2.20.2৷৷"},{"sloka":"కౌశల్యాయాం యథా యుక్తో జనన్యాం వర్తతే సదా.తథైవ వర్తతేస్మాసు జన్మప్రభృతి రాఘవః৷৷2.20.3৷৷"},{"sloka":"న క్రుధ్యత్యభిశప్తోపి క్రోధనీయాని వర్జయన్.క్రుద్ధాన్ప్రసాదయన్సర్వాన్ స ఇతోద్య ప్రవత్స్యతి৷৷2.20.4৷৷"},{"sloka":"అబుద్ధిర్బత నో రాజా జీవలోకం చరత్యయమ్.యో గతిం సర్వభూతానాం పరిత్యజతి రాఘవమ్৷৷.2.20.5৷৷"},{"sloka":"ఇతి సర్వా మహిష్యస్తా వివత్సా ఇవ ధేనవః.పతిమాచుక్రుశుశ్చైవ సస్వరం చాపి చుక్రుశుః৷৷2.20.6৷৷"},{"sloka":"స హి చాన్తఃపురే ఘోరమార్తశబ్దం మహీపతిః.పుత్రశోకాభిసన్తప్తః శ్రుత్వా వ్యాలీయతాసనే৷৷2.20.7৷৷"},{"sloka":"రామస్తు భృశమాయస్తో నిశ్శ్వసన్నివ కుఞ్జరః.జగామ సహితో భ్రాత్రా మాతురన్తఃపురం వశీ৷৷2.20.8৷৷"},{"sloka":"సోపశ్యత్పురుషం తత్ర వృద్ధం పరమపూజితమ్.ఉపవిష్టం గృహద్వారి తిష్ఠతశ్చాపరాన్బహూన్৷৷2.20.9৷৷"},{"sloka":"దృష్ట్వైవ తు తదా రామం తే సర్వే సహసోత్థితాః.జయేన జయతాం శ్రేష్ఠం వర్ధయన్తి స్మ రాఘవమ్৷৷2.20.10৷৷"},{"sloka":"ప్రవిశ్య ప్రథమాం కక్ష్యాం ద్వితీయాయాం దదర్శ సః.బ్రాహ్మణాన్వేదసమ్పన్నాన్వృద్ధాన్రాజ్ఞాభిసత్కృతాన్৷৷2.20.11৷৷"},{"sloka":"ప్రణమ్య రామస్తాన్విప్రాంస్తృతీయాయాం దదర్శ సః.స్త్రియో వృద్ధాస్తథా బాలా ద్వారరక్షణతత్పరాః৷৷2.20.12৷৷"},{"sloka":"వర్ధయిత్వా ప్రహృష్టాస్తాః ప్రవిశ్య చ గృహం స్త్రియః.న్యవేదయన్త త్వరితా రామమాతుః ప్రియం తదా৷৷2.20.13৷৷"},{"sloka":"కౌశల్యాపి తదా దేవీ రాత్రిం స్థిత్వా సమాహితా.ప్రభాతే త్వకరోత్పూజాం విష్ణోః పుత్రహితైషిణీ৷৷2.20.14৷৷"},{"sloka":"సా క్షౌమవసనా హృష్టా నిత్యం వ్రతపరాయణా. అగ్నిం జుహోతి స్మ తదా మన్త్రవత్కృతమఙ్గలా৷৷2.20.15৷৷"},{"sloka":"ప్రవిశ్య చ తదా రామో మాతురన్త:పురం శుభమ్.దదర్శ మాతరం తత్ర హావయన్తీం హుతాశనమ్৷৷2.20.16৷৷"},{"sloka":"దేవకార్యనిమిత్తం చ తత్రాపశ్యత్సముద్యతమ్.దధ్యక్షతం ఘృతం చైవ మోదకాన్హవిషస్తథా৷৷2.20.17৷৷లాజాన్మాల్యాని శుక్లాని పాయసం కృసరం తథా.సమిధ: పూర్ణకుమ్భాంశ్చ దదర్శ రఘునన్దనః৷৷2.20.18৷৷"},{"sloka":"తాం శుక్లక్షౌమసంవీతాం వ్రతయోగేన కర్శితామ్.తర్పయన్తీం దదర్శాద్భిర్దేవతాం దేవవర్ణినీమ్৷৷2.20.19৷৷"},{"sloka":"సా చిరస్యాత్మజం దృష్ట్వా మాతృనన్దనమాగతమ్.అభిచక్రామ సంహృష్టా కిశోరం బడబా యథా৷৷2.20.20৷৷"},{"sloka":"స మాతరమభిక్రాన్తాముపసంగృహ్య రాఘవః.పరిష్వక్తశ్చ బాహుభ్యాముపాఘ్రాతశ్చ మూర్ధని৷৷2.20.21৷৷"},{"sloka":"తమువాచ దురాధర్షం రాఘవం సుతమాత్మనః.కౌశల్యా పుత్రవాత్సల్యాదిదం ప్రియహితం వచః৷৷2.20.22৷৷"},{"sloka":"వృద్ధానాం ధర్మశీలానాం రాజర్షీణాం మహాత్మనామ్.ప్రాప్నుహ్యాయుశ్చ కీర్తిం చ ధర్మం చోపహితం కులే৷৷2.20.23৷৷"},{"sloka":"సత్యప్రతిజ్ఞం పితరం రాజానం పశ్య రాఘవ!.అద్యైవ హి త్వాం ధర్మాత్మా యౌవరాజ్యేభిషేక్ష్యతి৷৷2.20.24৷৷"},{"sloka":"దత్తమాసనమాలభ్య భోజనేన నిమన్త్రితః.మాతరం రాఘవః కిఞ్చిద్వ్రీడాత్ప్రసార్యాఞ్జలిమబ్రవీత్৷৷2.20.25৷৷"},{"sloka":"స స్వభావవినీతశ్చ గౌరవాచ్చ తదా నతః.ప్రస్థితో దణ్డకారణ్యమాప్రష్టుముపచక్రమే৷৷2.20.26৷৷"},{"sloka":"దేవి! నూనం న జానీషే మహద్భయముపస్థితమ్.ఇదం తవ చ దుఃఖాయ వైదేహ్యా లక్ష్మణస్య చ৷৷2.20.27৷৷"},{"sloka":"గమిష్యే దణ్డకారణ్యం కిమనేనాసనేన మే.విష్టరాసనయోగ్యో హి కాలోయం మాముపస్థితః৷৷2.20.28৷৷"},{"sloka":"చతుర్దశ హి వర్షాణి వత్స్యామి విజనే వనే.మధుమూలఫలైర్జీవన్హిత్వా మునివదామిషమ్৷৷2.20.29৷৷"},{"sloka":"భరతాయ మహారాజో యౌవరాజ్యం ప్రయచ్ఛతి.మాం పునర్దణ్డకారణ్యే వివాసయతి తాపసమ్৷৷2.20.30৷৷"},{"sloka":"స షట్చాష్టౌ చ వర్షాణి వత్స్యామి విజనే వనే.ఆసేవమానో వన్యాని ఫలమూలైశ్చ వర్తయన్৷৷2.20.31৷৷"},{"sloka":"సా నికృత్తేవ సాలస్య యష్టిః పరశునా వనే.పపాత సహసా దేవీ దేవతేవ దివశ్చ్యుతా৷৷2.20.32৷৷"},{"sloka":"తామదుఃఖోచితాం దృష్ట్వా పతితాం కదలీమివ.రామస్తూత్థాపయామాస మాతరం గతచేతసమ్৷৷2.20.33৷৷"},{"sloka":"ఉపావృత్త్యోత్థితాం దీనాం బడబామివ వాహితామ్.పాంసుకుణ్ఠితసర్వాఙ్గీం విమమర్శ చ పాణినా৷৷2.20.34৷৷"},{"sloka":"సా రాఘవముపాసీనమసుఖార్తా సుఖోచితా.ఉవాచ పురుషవ్యాఘ్రముపశృణ్వతి లక్ష్మణే৷৷2.20.35৷৷"},{"sloka":"యది పుత్ర! న జాయేథా మమ శోకాయ రాఘవ.న స్మ దుఃఖమతో భూయః పశ్యేయమహమప్రజాః৷৷2.20.36৷৷"},{"sloka":"ఏక ఏవ హి వన్ధ్యాయా శ్శోకో భవతి మానసః.అప్రజాస్మీతి సన్తాపో న హ్యన్యః పుత్ర విద్యతే৷৷2.20.37৷৷"},{"sloka":"న దృష్టపూర్వం కల్యాణం సుఖం వా పతిపౌరుషే.అపి పుత్రే పి పశ్యేయమితి రామాస్థితం మయా৷৷2.20.38৷৷"},{"sloka":"సా బహూన్యమనోజ్ఞాని వాక్యాని హృదయచ్ఛిదామ్.అహం శ్రోష్యే సపత్నీనామవరాణాం వరా సతీ৷৷2.20.39৷৷"},{"sloka":"అతో దుఃఖతరం కిం ను ప్రమదానాం భవిష్యతి.మమ శోకో విలాపశ్చ యాదృశోయమనన్తకః৷৷2.20.40৷৷"},{"sloka":"త్వయి సన్నిహితేప్యేవమహమాసం నిరాకృతా.కిం పునః ప్రోషితే తాత! ధ్రువం మరణమేవ మే৷৷2.20.41৷৷"},{"sloka":"అత్యన్తనిగృహీతాస్మి భర్తుర్నిత్యమతన్త్రితా.పరివారేణ కైకేయ్యా స్సమా వాప్యథవావరా৷৷2.20.42৷৷"},{"sloka":"యోహి మాం సేవతే కశ్చిదథవాప్యనువర్తతే.కైకేయ్యాః పుత్రమన్వీక్ష్య స్వశ్చి జనో నాభిభాషతే৷৷2.20.43৷৷"},{"sloka":"నిత్యక్రోధతయా తస్యాః కథం ను ఖరవాదితత్.కైకేయ్యా వదనం ద్రష్టుం పుత్ర! శక్ష్యామి దుర్గతా৷৷2.20.44৷৷"},{"sloka":"దశ సప్త చ వర్షాణి జాతస్య తవ రాఘవ!అతితాని ప్రకాఙ్క్షన్త్యా మయా దుఃఖపరిక్షయమ్৷৷2.20.45৷৷"},{"sloka":"తదక్షయం మహద్దుఃఖం నోత్సహే సహితుం చిరమ్.విప్రకారం సపత్నీనామేవం జీర్ణాపి రాఘవ!৷৷2.20.46৷৷"},{"sloka":"అపశ్యన్తీ తవ ముఖం పరిపూర్ణశశిప్రభమ్.కృపణా వర్తయిష్యామి కథం కృపణజీవికామ్৷৷2.20.47৷৷"},{"sloka":"ఉపవాసైశ్చ యోగైశ్చ బహుభిశ్చ పరిశ్రమైః.దుఃఖం సంవర్ధితో మోఘం త్వం హి దుర్గతయా మయా৷৷2.20.48৷৷"},{"sloka":"స్థిరం తు హృదయం మన్యే మమేదం యన్న దీర్యతే.ప్రావృషీవ మహానద్యా స్పృష్టం కూలం నవామ్భసా৷৷2.20.49৷৷"},{"sloka":"మమైవ నూనం మరణం న విద్యతేన చావకాశోస్తి యమక్షయేమమ.యదన్తకోద్యైవ న మాం జిహీర్షతి.ప్రసహ్య సింహో రుదతీం మృగీమివ৷৷2.20.50৷৷"},{"sloka":"స్థిరం హి నూనం హృదయం మమాయసంన భిద్యతే యద్భువి నావదీర్యతే.అనేన దుఃఖేన చ దేహమర్పితం ధ్రువం హ్యకాలే మరణం న విద్యతే৷৷2.20.51৷৷"},{"sloka":"ఇదం హి దుఃఖం యదనర్థకాని మేవ్రతాని దానాని చ సంయమాశ్చ హి.తపశ్చ తప్తం యదపత్యకారణా-త్సునిష్ఫలం బీజమివోప్తమూషరే৷৷2.20.52৷৷"},{"sloka":"యది హ్యకాలే మరణం స్వయేచ్ఛయాలభేత కశ్చిద్గురుదుఃఖకర్శితః.గతాహమద్యైవ పరేతసంసదంవినా త్వయా ధేనురివాత్మజేన వై৷৷2.20.53৷৷"},{"sloka":"అథాపి కిం జీవితమద్య మే వృథా త్వయా వినా చన్ద్రనిభాననప్రభ.అనువ్రజిష్యామి వనం త్వయైవ గౌ-స్సుదుర్బలా వత్సమివానుకాఙ్క్షయా৷৷2.20.54৷৷"},{"sloka":"భృశమసుఖమమర్షితా తదా    బహు విలలాప సమీక్ష్య రాఘవమ్.వ్యసనముపనిశమ్య సా మహ-త్సుతమివ బద్ధమవేక్ష్య కిన్నరీ৷৷2.20.55৷৷"}]