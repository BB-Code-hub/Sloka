[{"sloka":"[ Angry Lakshmana urges Rama to assume authority over the kingdom forcibly--Rama convinces Kausalya and Lakshmana to allow him to obey the command of his father.]తథా తు విలపన్తీం తాం కౌసల్యాం రామమాతరమ్.ఉవాచ లక్ష్మణో దీనస్తత్కాలసదృశం వచః৷৷2.21.1৷৷"},{"sloka":"న రోచతే మమాప్యేతదార్యే యద్రాఘవో వనమ్.త్యక్త్వా రాజ్యశ్రియం గచ్ఛేత్ స్త్రియా వాక్యవశం గతః৷৷2.21.2৷৷"},{"sloka":"విపరీతశ్చ వృద్ధశ్చ విషయైశ్చ ప్రధర్షితః.నృపః కిమివ న బ్రూయాచ్చోద్యమానస్సమన్మథః৷৷2.21.3৷৷"},{"sloka":"నాస్యాపరాధం పశ్యామి నాపి దోషం తథావిధమ్.యేన నిర్వాస్యతే రాష్ట్రాద్వనవాసాయ రాఘవః৷৷2.21.4৷৷"},{"sloka":"న తం పశ్యామ్యహం లోకే పరోక్షమపి యో నరః.స్వమిత్రోపి నిరస్తోపి యోస్య దోషముదాహరేత్৷৷2.21.5৷৷"},{"sloka":"దేవకల్పమృజుం దాన్తం రిపూణామపి వత్సలమ్.అవేక్షమాణః కో ధర్మం త్యజేత్పుత్రమకారణాత్৷৷2.21.6৷৷"},{"sloka":"తదిదం వచనం రాజ్ఞఃపునర్బాల్యముపేయుషః.పుత్రః కో హృదయే కుర్యాద్రాజవృత్తమనుస్మరన్৷৷2.21.7৷৷"},{"sloka":"యావదేవ న జానాతి కశ్చిదర్థమిమం నరః.తావదేవ మయా సార్ధమాత్మస్థం కురు శాసనమ్৷৷2.21.8৷৷"},{"sloka":"మయా పార్శ్వే సధనుషా తవ గుప్తస్య రాఘవ!.క స్సమర్థోధికం కర్తుం కృతాన్తస్యేవ తిష్ఠతః৷৷2.21.9৷৷"},{"sloka":"నిర్మనుష్యామిమాం కృత్స్నామయోధ్యాం మనుజర్షభ!. కరిష్యామి శరైస్తీక్ష్ణైర్యది స్థాస్యతి విప్రియే৷৷2.21.10৷৷"},{"sloka":"భరతస్యాథ పక్ష్యో వా యో వాస్య హితమిచ్ఛతి.సర్వానేతాన్వధిష్యామి మృదుర్హి పరిభూయతే৷৷2.21.11৷৷"},{"sloka":"ప్రోత్సాహితోయం కైకేయ్యా స దుష్టో యది నః పితా.అమిత్రభూతో నిస్సఙ్గం వధ్యతాం బధ్యతామపి৷৷2.21.12৷৷"},{"sloka":"గురోరప్యవలిప్తస్య కార్యాకార్యమజానతః.ఉత్పథం ప్రతిపన్నస్య కార్యం భవతి శాసనమ్৷৷2.21.13৷৷"},{"sloka":"బలమేష కిమాశ్రిత్య హేతుం వాపురుషర్షభ!.దాతుమిచ్ఛతి కైకేయ్యై రాజ్యం స్థితమిదం తవ৷৷2.21.14৷৷"},{"sloka":"త్వయా చైవ మయా చైవ కృత్వా వైరమనుత్తమమ్.కాస్య శక్తిశ్శ్రియం దాతుం భరతాయారిశాసన!৷৷2.21.15৷৷"},{"sloka":"అనురక్తోస్మి భావేన భ్రాతరం దేవి తత్త్వతః. సత్యేన ధనుషా చైవ దత్తేనేష్టేన తే శపే৷৷2.21.16৷৷"},{"sloka":"దీప్తమగ్నిమరణ్యం వా యది రామః ప్రవేక్ష్యతి.ప్రవిష్టం తత్ర మాం దేవి! త్వం పూర్వమవధారయ৷৷2.21.17৷৷"},{"sloka":"హరామి వీర్యాద్దుఃఖం తే తమ స్సూర్య ఇవోదితః.దేవీ పశ్యతు మే వీర్యం రాఘవశ్చైవ పశ్యతు৷৷2.21.18৷৷"},{"sloka":"ఏతత్తు వచనం శ్రుత్వా లక్ష్మణస్య మహాత్మనః.ఉవాచ రామం కౌశల్యా రుదన్తీ శోకలాలసా৷৷2.21.19৷৷"},{"sloka":"భ్రాతుస్తే వదతః పుత్ర! లక్ష్మణస్య శ్రుతం త్వయా.యదత్రానన్తరం కార్యం కురుష్వ యది రోచతే৷৷2.21.20৷৷"},{"sloka":"న చాధర్మ్యం వచ శ్రుత్వా సపత్న్యా మమ భాషితమ్.విహాయ శోకసన్తప్తాం గన్తుమర్హసి మామితః৷৷2.21.21৷৷"},{"sloka":"ధర్మజ్ఞ! యది ధర్మిష్ఠో ధర్మం చరితుమిచ్ఛసి.శుశ్రూష మామిహస్థస్త్వం చర ధర్మమనుత్తమమ్৷৷2.21.22৷৷"},{"sloka":"శుశ్రూషుర్జననీం పుత్ర! స్వగృహే నియతో వసన్.పరేణ తపసా యుక్తః కాశ్యపస్త్రిదివం గతః৷৷2.21.23৷৷"},{"sloka":"యథైవ రాజా పూజ్యస్తే గౌరవేణ తథాస్మ్యహమ్.త్వాం నాహమనుజానామి న గన్తవ్యమితో వనమ్৷৷2.21.24৷৷"},{"sloka":"త్వద్వియోగాన్న మే కార్యం జీవితేన సుఖేన వా.త్వయా సహ మమ శ్రేయస్తృణానామపి భక్షణమ్৷৷2.21.25৷৷"},{"sloka":"యది త్వం యాస్యసి వనం త్యక్త్వా మాం శోకలాలసామ్.అహం ప్రాయమిహాసిష్యే న హి శక్ష్యామి జీవితుమ్৷৷2.21.26৷৷"},{"sloka":"తతస్త్వం ప్రాప్స్యసే పుత్ర! నిరయం లోకవిశ్రుతమ్.బ్రహ్మహత్యామివాధర్మాత్సముద్ర స్సరితాం పతిః৷৷2.21.27৷৷"},{"sloka":"విలపన్తీం తథా దీనాం కౌసల్యాం జననీం తతః.ఉవాచ రామో ధర్మాత్మా వచనం ధర్మసంహితమ్৷৷2.21.28৷৷"},{"sloka":"నాస్తి శక్తిః పితుర్వాక్యం సమతిక్రమితుం మమ.ప్రసాదయే త్వాం శిరసా గన్తుమిచ్ఛామ్యహం వనమ్৷৷2.21.29৷৷"},{"sloka":"ఋషిణా చ పితుర్వాక్యం కుర్వతా వ్రతచారిణా.గౌర్హతా జానతా ధర్మం కణ్డునాపి విపశ్చితా৷৷2.21.30৷৷"},{"sloka":"అస్మాకం చ కులే పూర్వం సగరస్యాజ్ఞయా పితుః.ఖనద్భిస్సాగరైర్భూమిమవాప్తస్సుమహాన్వధః৷৷2.21.31৷৷"},{"sloka":"జామద్గ్న్యేన రామేణ రేణుకా జననీ స్వయమ్.కృత్తా పరశునారణ్యే పితుర్వచనకారిణా৷৷2.21.32৷৷"},{"sloka":"ఏతైరన్యైశ్చ బహుభిర్దేవి! దేవసమైః కృతమ్.పితుర్వచనమక్లీబం కరిష్యామి పితుర్హితమ్৷৷2.21.33৷৷"},{"sloka":"న ఖల్వేతన్మయైకేన క్రియతే పితృశాసనమ్.ఏతైరపి కృతం దేవి! యే మయా తవ కీర్తితాః৷৷2.21.34৷৷  "},{"sloka":"నాహం ధర్మమపూర్వం తే ప్రతికూలం ప్రవర్తయే.పూర్వైరయమభిప్రేతో గతో మార్గోనుగమ్యతే৷৷2.21.35৷৷"},{"sloka":"తదేతత్తు మయా కార్యం క్రియతే భువి నాన్యథా.పితుర్హి వచనం కుర్వన్న కశ్చిన్నామ హీయతే৷৷2.21.36৷৷"},{"sloka":"తామేవముక్త్వా జననీం లక్ష్మణం పునరబ్రవీత్.వాక్యం వాక్యవిదాం శ్రేష్ఠశ్శ్రేష్ఠస్సర్వధనుష్మతామ్৷৷2.21.37৷৷"},{"sloka":"తవ లక్ష్మణ! జానామి మయి స్నేహమనుత్తమమ్.విక్రమం చైవ సత్త్వం చ తేజశ్చ సుదురాసదమ్৷৷2.21.38৷৷"},{"sloka":"మమ మాతుర్మహద్దుఃఖమతులం శుభలక్షణ!.అభిప్రాయమవిజ్ఞాయ సత్యస్య చ శమస్య చ৷৷2.21.39৷৷"},{"sloka":"ధర్మో హి పరమో లోకే ధర్మే సత్యం ప్రతిష్ఠితమ్.ధర్మసంశ్రితమేతచ్చ పితుర్వచనముత్తమమ్৷৷2.21.40৷৷"},{"sloka":"సంశ్రుత్య చ పితుర్వాక్యం మాతుర్వా బ్రాహ్మణస్య వా.న కర్తవ్యం వృథా వీర! ధర్మమాశ్రిత్య తిష్ఠతా৷৷2.21.41৷৷"},{"sloka":"సోహం న శక్ష్యామి పితుర్నియోగమతివర్తితుమ్.పితుర్హివచనాద్వీర! కైకేయ్యాహం ప్రచోదితః৷৷2.21.42৷৷"},{"sloka":"తదేతాం విసృజానార్యాం క్షత్రధర్మాశ్రితాం మతిమ్.ధర్మమాశ్రయ మా తైక్ష్ణ్యం మద్బుద్ధిరనుగమ్యతామ్৷৷2.21.43৷৷"},{"sloka":"తమేవముత్త్వా సౌహార్దాద్భ్రాతరం లక్ష్మణాగ్రజః.ఉవాచ భూయః కౌసల్యాం ప్రాఞ్జలిశ్శిరసానతః৷৷2.21.44৷৷"},{"sloka":"అనుమన్యస్వ మాం దేవి! గమిష్యన్తమితో వనమ్.శాపితాసి మమ ప్రాణైః కురు స్వస్త్యయనాని మే৷৷2.21.45৷৷"},{"sloka":"తీర్ణప్రతిజ్ఞశ్చ వనాత్పునరేష్యామ్యహం పురీమ్.యయాతిరివ రాజర్షిఃపురా హిత్వా పునర్దివమ్৷৷2.21.46৷৷"},{"sloka":"శోకస్సన్ధార్యతాం మాత! ర్హృదయే సాధు మా శుచః.వనవాసాదిహైష్యామి పునః కృత్వా పితుర్వచః৷৷2.21.47৷৷"},{"sloka":"త్వయా మయా చ వైదేహ్యా లక్ష్మణేన సుమిత్రయా.పితుర్నియోగే స్థాతవ్యమేష ధర్మస్సనాతనః৷৷2.21.48৷৷"},{"sloka":"అమ్బ! సంహృత్య సమ్భారాన్ దుఃఖం హృది నిగృహ్య చ.వనవాసకృతా బుద్ధిర్మమ ధర్మ్యాను వర్త్యతామ్৷৷2.21.49৷৷   "},{"sloka":"ఏతద్వచస్తస్య నిశమ్య మాతాసుధర్మ్యమవ్యగ్రమవిక్లబం చ.మృతేవ సంజ్ఞాం ప్రతిలభ్య దేవీ సమీక్ష్య రామం పునరిత్యువాచ৷৷2.21.50৷৷"},{"sloka":"యథైవ తే పుత్ర! పితా తథాహం గురు స్స్వధర్మేణ సుహృత్తయా చ.న త్వానుజానామి న మాం విహాయసుదుఃఖితామర్హసి గన్తుమేవమ్৷৷2.21.51৷৷"},{"sloka":"కిం జీవితేనేహ వినా త్వయా మేలోకేన వా కిం స్వధయామృతేన.శ్రేయో ముహూర్తం తవ సన్నిధానం మమేహ కృత్స్నాదపి జీవలోకాత్৷৷2.21.52৷৷"},{"sloka":"నరైరివోల్కాభిరపోహ్యమానోమహాగజోధ్వానమనుప్రవిష్టః.భూయః ప్రజజ్వాల విలాపమేవం నిశమ్య రామః కరుణం జనన్యాః৷৷2.21.53৷৷"},{"sloka":"స మాతరం చైవ విసంజ్ఞకల్పా మార్తం చ సౌమిత్రిమభిప్రతప్తమ్.ధర్మే స్థితో ధర్మ్యమువాచ వాక్యం యథా స ఏవార్హతి తత్ర వక్తుమ్৷৷2.21.54৷৷"},{"sloka":"అహం హి తే లక్ష్మణ! నిత్యమేవ జానామి భక్తిం చ పరాక్రమం చ.మమ త్వభిప్రాయమసన్నిరీక్ష్య మాత్రా సహాభ్యర్దసి మాం సుదుఃఖమ్৷৷2.21.55৷৷"},{"sloka":"ధర్మార్థకామాః ఖలు తాత! లోకే సమీక్షితా ధర్మఫలోదయేషు.తే తత్ర సర్వే స్యురసంశయం మే భార్యేవ వశ్యాభిమతా సుపుత్రా৷৷2.21.56৷৷"},{"sloka":"యస్మింస్తు సర్వే స్యురసన్నివిష్టా ధర్మో యత స్స్యాత్తదుపక్రమేత.ద్వేష్యో భవత్యర్థపరో హి లోకే కామాత్మతా ఖల్వపి న ప్రశస్తా৷৷2.21.57৷৷"},{"sloka":"గురుశ్చ రాజా చ పితా చ వృద్ధఃక్రోధాత్ప్రహర్షాద్యది వాపి కామాత్.యద్వ్యాదిశేత్కార్యమవేక్ష్య ధర్మంకస్తన్న కుర్యాదనృశంసవృత్తిః.2.21.58৷৷"},{"sloka":"స వై న శక్నోమి పితుః ప్రతిజ్ఞా-మిమామకర్తుం సకలాం యథావత్.స హ్యావయోస్తాత! గురుర్నియోగేదేవ్యాశ్చ భర్తా స గతి స్సధర్మః৷৷2.21.59৷৷"},{"sloka":"తస్మిన్పునర్జీవతి ధర్మరాజే విశేషతస్స్వే పథి వర్తమానే.దేవీ మయా సార్ధమితోపగచ్ఛేత్కథం స్విదన్యా విధవేవ నారీ৷৷2.21.60৷৷"},{"sloka":"సా మానుమన్యస్వ వనం వ్రజన్తంకురుష్వ న స్స్వస్త్యయనాని దేవి!.యథా సమాప్తే పునరావ్రజేయం యథా హి సత్యేన పునర్యయాతిః৷৷2.21.61৷৷"},{"sloka":"యశో హ్యహం కేవలరాజ్యకారణాన్న పృష్ఠతః కర్తుమలం మహోదయమ్.అదీర్ఘకాలే న తు దేవి! జీవితేవృణేవరామద్య మహీమధర్మతః৷৷2.21.62৷৷"},{"sloka":"ప్రసాదయన్నరవృషభ స్సమాతరం పరాక్రమాజ్జిగమిషురేవ దణ్డకాన్.అథానుజం భృశమనుశాస్య దర్శనంచకార తాం హృది జననీం ప్రదక్షిణమ్৷৷2.21.63৷৷"}]