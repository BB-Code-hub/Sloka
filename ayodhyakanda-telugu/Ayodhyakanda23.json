[{"sloka":"[Lakshmana speaks of his valour-- condemns destiny as feeble and powerless-- urges Rama to  get consecrated--  Rama resolves to obey his father's command.] ఇతి బ్రువతి రామే తు లక్ష్మణోధశ్శిరా ముహుః.శ్రృత్వా మధ్యం జగామేవ మనసా దుఃఖహర్షయోః৷৷2.23.1৷৷"},{"sloka":"తదా తు బధ్ద్వా భ్రుకుటీం భ్రువోర్మధ్యే నరర్షభః.నిశశ్వాస మహాసర్పో బిలస్థ ఇవ రోషితః৷৷2.23.2৷৷"},{"sloka":"తస్య దుష్ప్రతివీక్షం తద్భ్రుకుటీసహితం తదా.బభౌ క్రుద్ధస్య సింహస్య ముఖస్య సదృశం ముఖమ్৷৷2.23.3৷৷"},{"sloka":"అగ్రహస్తం విధున్వంస్తు హస్తీ హస్తమివాత్మనః.తిర్యగూర్ధ్వం శరీరే చ పాతయిత్వా శిరోధరామ్৷৷2.23.4৷৷అగ్రాక్ష్ణా వీక్షమాణస్తు తిర్యగ్భ్రాతరమబ్రవీత్."},{"sloka":"అస్థానే సమ్భ్రమో యస్య జాతో వై సుమహానయమ్৷৷2.23.5৷৷ధర్మదోష ప్రసఙ్గేన లోకస్యానతిశఙ్కయా.కథంహ్యేతదసమ్భ్రాన్తస్త్వద్విధో వక్తుమర్హతి৷৷2.23.6৷৷యథా దైవమశౌడీరం శౌణ్డీర! క్షత్రియర్షభ!."},{"sloka":"కిన్నామ కృపణం దైవమశక్తమభిశంససి৷৷2.23.7৷৷పాపయోస్తే కథం నామ తయోశ్శఙ్కా న విద్యతే."},{"sloka":"సన్తి ధర్మోపధా శ్లక్ష్ణాః ధర్మాత్మన్కిం న బుధ్యసే৷৷2.23.8৷৷తయోస్సుచరితం స్వార్థం శాఠ్యాత్పరిజిహీర్షతోః."},{"sloka":"యది నైవం వ్యవసితం స్యాద్ధి ప్రాగేవ రాఘవ!৷৷2.23.9৷৷తయోః ప్రాగేవ దత్తశ్చ స్యాద్వరః ప్రకృతశ్చ సః."},{"sloka":"లోకవిద్విష్టమారబ్ధం త్వదన్యస్యాభిషేచనమ్.నోత్సహే సహితుం వీర! తత్ర మే క్షన్తుమర్హసి৷৷2.23.10৷৷"},{"sloka":"యేనేయ మాగతా ద్వైధం తవ బుద్ధిర్మహామతే!.స హి ధర్మో మమ ద్వేష్యః ప్రసఙ్గాద్యస్య ముహ్యసి৷৷2.23.11৷৷"},{"sloka":"కథం త్వం కర్మణా శక్తః కైకేయీవశవర్తినః.కరిష్యసి పితుర్వాక్యమధర్మిష్ఠం విగర్హితమ్৷৷2.23.12৷৷"},{"sloka":"యద్యయం కిల్బిషాద్భేదః కృతోప్యేవం న గృహ్యతే.జాయతే తత్ర మే దుఃఖం ధర్మసఙ్గశ్చ గర్హితః৷৷2.23.13৷৷"},{"sloka":"మనసాపి కథం కామం కుర్యాస్త్వం కామవృత్తయోః.తయోస్త్వహితయోర్నిత్యం శత్ర్వోః పిత్రభిధానయోః৷৷2.23.14৷৷"},{"sloka":"యద్యపి ప్రతిపత్తిస్తే దైవీ చాపి తయోర్మతమ్.తథాప్యుపేక్షణీయం తే న మే తదపి రోచతే৷৷2.23.15৷৷"},{"sloka":"విక్లబో వీర్యహీనో యస్స దైవమనువర్తతే.వీరాస్సమ్భావితాత్మానో న దైవం పర్యుపాసతే৷৷2.23.16৷৷"},{"sloka":"దైవం పురుషకారేణ యః సమర్థః ప్రబాధితుమ్.న దైవేన విపన్నార్థః పురుషస్సోవసీదతి৷৷2.23.17৷৷"},{"sloka":"ద్రక్ష్యన్తి త్వద్య దైవస్య పౌరుషం పురుషస్య చ.దైవమానుషయోరద్య వ్యక్తా వ్యక్తిర్భవిష్యతి৷৷2.23.18৷৷"},{"sloka":"అద్య మత్పౌరుషహతం దైవం ద్రక్ష్యన్తి వై జనాః.యద్దైవాదాహతం తేద్య దృష్టం రాజ్యాభిషేచనమ్৷৷2.23.19৷৷"},{"sloka":"అత్యఙ్కుశమివోద్దామం గజం మదబలోద్ధతమ్.ప్రధావితమహం దైవం పౌరుషేణ నివర్తయే৷৷2.23.20৷৷"},{"sloka":"లోకపాలాస్సమస్తా స్తే నాద్య రామాభిషేచనమ్.న చ కృత్స్నాస్త్రయో లోకా విహన్యుః కిం పునః పితా৷৷2.23.21৷৷"},{"sloka":"యైర్నివాసస్తవారణ్యే మిథో రాజన్సమర్థితః.అరణ్యే తే నివత్స్యన్తి చతుర్దశ సమాస్తథా৷৷2.23.22৷৷"},{"sloka":"అహం తదాశాం ఛేత్స్యామి పితుస్తస్యాశ్చ యా తవ.అభిషేకవిఘాతేన పుత్రరాజ్యాయ వర్తతే৷৷2.23.23৷৷"},{"sloka":"మద్బలేన విరుద్ధాయ న స్యాద్దైవబలం తథా.ప్రభవిష్యతి దుఃఖాయ యథోగ్రం పౌరుషం మమ৷৷2.23.24৷৷"},{"sloka":"ఊర్ధ్వం వర్షసహస్రాన్తే ప్రజాపాల్యమనన్తరమ్.ఆర్యపుత్రాః కరిష్యన్తి వనవాసం గతే త్వయి৷৷2.23.25৷৷"},{"sloka":"పూర్వం రాజర్షివృత్త్యా హి వనవాసో విధీయతే.ప్రజా నిక్షిప్య పుత్రేషు పుత్రవత్పరిపాలనే৷৷2.23.26৷৷"},{"sloka":"స చేద్రాజన్యనేకాగ్రే రాజ్యవిభ్రమశఙ్కయా.నైవమిచ్ఛసి ధర్మాత్మన్ రాజ్యం రామ! త్వమాత్మని৷৷2.23.27৷৷ప్రతిజానే చ తే వీర! మాభూవం వీరలోకభాక్.రాజ్యం చ తవ రక్షేయమహం వేలేవ సాగరమ్৷৷2.23.28৷৷"},{"sloka":"మఙ్గలైరభిషిఞ్చస్వ తత్ర త్వం వ్యాపృతో భవ.అహమేకో మహీపాలానలం వారయితుం బలాత్৷৷2.23.29৷৷"},{"sloka":"న శోభార్థావిమౌ బాహూ న ధనుర్భూషణాయ మే.నాసిరాబన్ధనార్థాయ న శరాస్తమ్భహేతవః৷৷2.23.30৷৷అమిత్రదమనార్థం మే సర్వమేతచ్చతుష్టయమ్."},{"sloka":"న చాహం కామయేత్యర్థం యస్స్యాచ్ఛత్రుర్మతో మమ৷৷2.23.31৷৷అసినా తీక్ష్ణధారేణ విద్యుచ్చలితవర్చసా.ప్రగృహీతేన వై శత్రుం వజ్రిణం వా న కల్పయే৷৷2.23.32৷৷"},{"sloka":"ఖడ్గనిష్పేషనిష్పిష్టైర్గహనా దుశ్చరా చ మే.హస్త్యశ్వనరహస్తోరుశిరోభిర్భవితా మహీ৷৷2.23.33৷৷"},{"sloka":"ఖడ్గధారాహతా మేద్య దీప్యమానా ఇవాద్రయః.పతిష్యన్తి ద్విపా భూమౌ మేఘా ఇవ సవిద్యుతః৷৷2.23.34৷৷"},{"sloka":"బద్ధగోధాఙ్గులిత్రాణే ప్రగృహీతశరాసనే.కథం పురుషమానీ స్యాత్పురుషాణాం మయి స్థితే৷৷2.23.35৷৷"},{"sloka":"బహుభిశ్చైకమత్యస్యన్నేకేన చ బహూన్జనాన్.వినియోక్ష్యామ్యహం బాణాన్నృవాజిగజమర్మసు৷৷2.23.36৷৷"},{"sloka":"అద్య మేస్త్రప్రభావస్య ప్రభావః ప్రభవిష్యతి.రాజ్ఞశ్చాప్రభుతాం కర్తుం ప్రభుత్వం తవ చ ప్రభోః৷৷2.23.37৷৷"},{"sloka":"అద్య చన్దనసారస్య కేయూరామోక్షణస్య చ.వసూనాం చ విమోక్షస్య సుహృదాం పాలనస్య చ৷৷2.23.38৷৷అనురూపావిమౌ బాహూ రామ! కర్మ కరిష్యతః.అభిషేచనవిఘ్నస్య కర్తృాం తే నివారణే৷৷2.23.39৷৷"},{"sloka":"బ్రవీహి కోద్యైవ మయా వియుజ్యతామ్తవా సుహృత్ప్రాణయశస్సుహృజ్జనైః. యథా తవేయం వసుధా వశే భవే  త్తథైవ మాం శాధి తవాస్మి కిఙ్కరః৷৷2.23.40৷৷"},{"sloka":"విమృజ్య బాష్పం పరిసాన్త్వ్యచాసకృత్ స లక్ష్మణం రాఘవవంశవర్ధనః.ఉవాచ పిత్ర్యే వచనే వ్యవస్థితం  నిబోధ మామేష హి సౌమ్య! సత్పథః৷৷2.23.41৷৷"}]