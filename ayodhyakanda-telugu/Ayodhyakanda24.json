[{"sloka":"[Kausalya insists on Rama to take her along with him to the forest --Rama tells her that service to one's husband is the supreme virtue--Kauslaya allows Rama to proceed.] తం సమీక్ష్య త్వవహితం పితుర్నిర్దేశ పాలనే.కౌశల్యా బాష్పసంరుద్ధా వచో ధర్మిష్ఠమబ్రవీత్৷৷2.24.1৷৷"},{"sloka":"అదృష్టదుఃఖో ధర్మాత్మా సర్వభూతప్రియంవదః.మయి జాతో దశరథాత్కథముఞ్ఛేన వర్తయేత్৷৷2.24.2৷৷"},{"sloka":"యస్య భృత్యాశ్చ దాసాశ్చ మృష్టాన్యన్నాని భుఞ్జతే.కథం స భోక్ష్యతేనాథో వనే మూలఫలాన్యయమ్৷৷2.24.3৷৷"},{"sloka":"కః ఏతచ్ఛ్రద్దధేచ్ఛ్రుత్వా కస్య వా న భవేద్భయమ్.గుణవాన్దయితో రాజ్ఞా రాఘవో యద్వివాస్యతే৷৷2.24.4৷৷"},{"sloka":"నూనం తు బలవాన్ లోకే కృతాన్తస్సర్వమాదిశన్.లోకే రామాభిరామస్త్వం వనం యత్ర గమిష్యసి৷৷2.24.5৷৷"},{"sloka":"అయం తు మామాత్మభవ స్తవాదర్శనమారుతః.విలాపదుఃఖసమిధో రుదితాశ్రుహుతాహుతిః৷৷2.24.6৷৷చిన్తాబాష్పమహాధూమస్తవాగమనచిత్తజః.  కర్శయిత్వా భృశం పుత్ర! నిశ్వాసాయాససమ్భవః৷৷2.24.7৷৷త్వయా విహీనామిహ మాం శోకాగ్నిరతులో మహాన్.ప్రధక్ష్యతి యథా కక్షం చిత్రభానుర్హిమాత్యయే৷৷2.24.8৷৷"},{"sloka":"కథం హి ధేను స్స్వం వత్సం గచ్ఛన్తం నానుగచ్ఛతి.అహం త్వానుగమిష్యామి యత్ర పుత్ర! గమిష్యసి৷৷2.24.9৷৷."},{"sloka":"తథా నిగదితం మాత్రా తద్వాక్యం పురుషర్షభః.శ్రుత్వా రామోబ్రవీద్వాక్యం మాతరం భృశదుఃఖితామ్৷৷2.24.10৷৷"},{"sloka":"కైకేయ్యా వఞ్చితో రాజా మయి చారణ్యమాశ్రితే.భవత్యా చ పరిత్యక్తో న నూనం వర్తయిష్యతి৷৷2.24.11৷৷"},{"sloka":"భర్తుః కిల పరిత్యాగో నృశంసః కేవలం స్త్రియాః.స భవత్యా న కర్తవ్యో మనసాపి విగర్హితః৷৷2.24.12৷৷"},{"sloka":"యావజ్జీవతి కాకుత్స్థః పితా మే జగతీపతిః.శుశ్రూషా క్రియతాం తావత్సహి ధర్మస్సనాతనః৷৷2.24.13৷৷"},{"sloka":"ఏవముక్తా తు రామేణ కౌశల్యా శుభదర్శనా. తథేత్యువాచ సుప్రీతా రామమక్లిష్టకారిణమ్৷৷2.24.14৷৷"},{"sloka":"ఏవముక్తస్తు వచనం రామో ధర్మభృతాం వరః.భూయస్తామబ్రవీద్వాక్యం మాతరం భృశదుఃఖితామ్৷৷2.24.15৷৷"},{"sloka":"మయా చైవ భవత్యా చ కర్తవ్యం వచనం పితుః.రాజా భర్తా గురు శ్శ్రేష్ఠస్సర్వేషామీశ్వరః ప్రభుః৷৷2.24.16৷৷"},{"sloka":"ఇమాని తు మహారణ్యే విహృత్య నవ పఞ్చ చ.వర్షాణి పరమప్రీతః స్థాస్యామి వచనే తవ৷৷2.24.17৷৷"},{"sloka":"ఏవముక్తా ప్రియం పుత్రం బాష్పపూర్ణాననా తదా.ఉవాచ పరమార్తా తు కౌశల్యా పుత్రవత్సలా৷৷2.24.18৷৷"},{"sloka":"ఆసాం రామ! సపత్నీనాం వస్తుం మధ్యే న మే క్షమమ్.నయ మామపి కాకుత్స్థ! వనం వన్యాం మృగీం యథా৷৷2.24.19৷৷యది తే గమనే బుద్ధిః కృతా పితురపేక్షయా."},{"sloka":"తాం తథా రుదతీం రామో రుదన్వచనమబ్రవీత్৷৷2.24.20৷৷జీవన్త్యా హి స్త్రియా భర్తా దైవతం ప్రభురేవ చ"},{"sloka":"భవత్యా మమ చైవాద్య రాజా ప్రభవతి ప్రభుః.న హ్యనాథా వయం రాజ్ఞా లోకనాథేన ధీమతా৷৷2.24.21৷৷"},{"sloka":"భరతశ్చాపి ధర్మాత్మా సర్వభూతప్రియంవదః.భవతీమనువర్తేత స హి ధర్మరతస్సదా৷৷2.24.22৷৷"},{"sloka":"యథా మయి తు నిష్క్రాన్తే పుత్రశోకేన పార్థివః.శ్రమం నావాప్నుయాత్కిఞ్చిదప్రమత్తా తథా కురు৷৷2.24.23৷৷"},{"sloka":"దారుణశ్చాప్యయం శోకో యథైనం న వినాశయేత్.రాజ్ఞో వృద్ధస్య సతతం హితం చర సమాహితా৷৷2.24.24৷৷"},{"sloka":"వ్రతోపవాసనిరతా యా నారీ పరమోత్తమా.భర్తారం నానువర్తేత సా తు పాపగతిర్భవేత్৷৷2.24.25৷৷"},{"sloka":"భర్తు శ్శుశ్రూషయా నారీ లభతే స్వర్గముత్తమమ్.అపి యా నిర్నమస్కారా నివృత్తా దేవపూజనాత్৷৷2.24.26৷৷"},{"sloka":"శుశ్రూషామేవ కుర్వీత భర్తుః ప్రియహితే రతా.ఏష ధర్మః పురా దృష్టో లోకే వేదే శ్రుతః స్మృతః৷৷2.24.27৷৷"},{"sloka":"అగ్నికార్యేషు చ సదా సుమనోభిశ్చ దేవతాః.పూజ్యాస్తే మత్కృతే దేవి! బాహ్మణాశ్చైవ సువ్రతాః৷৷2.24.28৷৷"},{"sloka":"ఏవం కాలం ప్రతీక్షస్వ మమాగమనకాఙ్క్షిణీ.నియతా నియతాహారా భర్తృశుశ్రూషణే రతా৷৷2.24.29৷৷"},{"sloka":"ప్రాప్స్యసే పరమం కామం మయి ప్రత్యాగతే సతి.యది ధర్మభృతాం శ్రేష్ఠో ధారయిష్యతి జీవితమ్৷৷2.24.30৷৷"},{"sloka":"ఏవముక్తా తు రామేణ బాష్పపర్యాకులేక్షణా.కౌశల్యా పుత్రశోకార్తా రామం వచనమబ్రవీత్৷৷2.24.31৷৷"},{"sloka":"గమనే సుకృతాం బుద్ధిం న తే శక్నోమి పుత్రక.వినివర్తయితుం వీర! నూనం కాలో దురత్యయః৷৷2.24.32৷৷"},{"sloka":"గచ్ఛ పుత్ర! త్వమేకాగ్రో భద్రం తేస్తు సదా విభుః.పునస్త్వయి నివృత్తే తు భవిష్యామి గతవ్యథా৷৷2.24.33৷৷"},{"sloka":"ప్రత్యాగతే మహాభాగే కృతార్థే చరితవ్రతే.పితురానృణ్యతాం ప్రాప్తే త్వయి లప్స్యే పరం సుఖమ్৷৷2.24.34৷৷"},{"sloka":"కృతాన్తస్య గతిః పుత్ర దుర్విభావ్యా సదా భువి.యస్త్వాం సఞ్చోదయతి మే వచ ఆచ్ఛిద్య రాఘవ!৷৷2.24.35৷৷"},{"sloka":"గచ్ఛేదానీం మహాబాహో క్షేమేణ పునరాగతః.నన్దయిష్యసి మాం పుత్ర సామ్నా వాక్యేన చారుణా৷৷2.24.36৷৷"},{"sloka":"అపీదానీం స కాలస్స్యాద్వనాత్ప్రత్యాగతం పునః.యత్త్వాం పుత్రక! పశ్యేయం జటావల్కలధారిణమ్৷৷2.24.37৷৷"},{"sloka":"తథా హి రామం వనవాసనిశ్చితంసమీక్ష్య దేవీ పరమేణ చేతసా.ఉవాచ రామం శుభలక్షణం వచోబభూవ చ స్వస్త్యయనాభికాఙ్క్షిణీ৷৷2.24.38৷৷"}]