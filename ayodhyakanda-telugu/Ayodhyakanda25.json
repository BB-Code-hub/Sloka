[{"sloka":"[Kausalya performs benedictory rites for Rama and offers prayers to all gods to protect him- Rama departs for the palace of Sita.] సావనీయ తమాయాసముపస్పృశ్య జలం శుచిః.చకార మాతా రామస్య మఙ్గలాని మనస్వినీ৷৷2.25.1৷৷"},{"sloka":"న శక్యసే వారయితుం గచ్ఛేదానీం రఘూత్తమ.శీఘ్రం చ వినివర్తస్వ వర్తస్వ చ సతాం క్రమే৷৷2.25.2৷৷"},{"sloka":"యం పాలయసి ధర్మం త్వం ధృత్యా చ నియమేన చ.స వై రాఘవశార్దూల! ధర్మస్త్వామభిరక్షతు৷৷2.25.3৷৷"},{"sloka":"యేభ్యః ప్రణమసే పుత్ర! చైత్యేష్వాయతనేషు చ.తే చ త్వామభిరక్షన్తు వనే సహ మహర్షిభిః৷৷2.25.4৷৷"},{"sloka":"యాని దత్తాని తేస్త్రాణి విశ్వామిత్రేణ ధీమతా.తాని త్వామభిరక్షన్తు గుణైస్సముదితం సదా৷৷2.25.5৷৷"},{"sloka":"పితృశుశ్రూషయా పుత్ర! మాతృశుశ్రూషయా తథా.సత్యేన చ మహాబాహో! చిరం జీవాభిరక్షితః৷৷2.25.6৷৷"},{"sloka":"సమిత్కుశ పవిత్రాణి వేద్యశ్చాయతనాని చ.స్థణ్డిలాని విచిత్రాణి శైలా వృక్షాః క్షుపా హ్రదాః৷৷2.25.7৷৷పతఙ్గాః పన్నగాస్సింహాస్త్వాం రక్షన్తు నరోత్తమ."},{"sloka":"స్వస్తిసాధ్యాశ్చ విశ్వే చ మరుతశ్చ మహర్షయః.స్వస్తి ధాతా విధాతా చ స్వస్తి పూషా భగోర్యమా৷৷2.25.8৷৷లోకపాలాశ్చ తే సర్వే వాసవప్రముఖాస్తథా."},{"sloka":"ఋతవశ్చైవ పక్షాశ్చ మాసా స్సంవత్సరాః క్షపాః৷৷2.25.9৷৷దినాని చ ముహూర్తాశ్చ స్వస్తి కుర్వన్తు తే సదా."},{"sloka":"స్మృతిర్ధృతిశ్చ ధర్మశ్చ పాతు త్వాం పుత్ర! సర్వతః৷৷2.25.10৷৷స్కన్దశ్చ భగవాన్దేవ స్సోమశ్చ స బృహస్పతిః.సప్తర్షయో నారదశ్చ తే త్వాం రక్షన్తు సర్వతః৷৷2.25.11৷৷"},{"sloka":"యాశ్చాపి సర్వతస్సిధ్దా దిశశ్చ సదిగీశ్వరాః.స్తుతా మయా వనే తస్మిన్పాన్తు త్వాం పుత్ర! నిత్యశః৷৷2.25.12৷৷"},{"sloka":"శైలాస్సర్వే సముద్రాశ్చ రాజా వరుణ ఏవ చ.ద్యౌరన్తరిక్షం పృథివీ నద్యస్సర్వాస్తథైవ చ৷৷2.25.13৷৷నక్షత్రాణి చ సర్వాణి గ్రహాశ్చ సహదేవతాః.అహోరాత్రే తథా సన్ధ్యే పాన్తు త్వాం వనమాశ్రితమ్৷৷2.25.14৷৷"},{"sloka":"ఋతవశ్చైవ షట్పుణ్యా మాసాస్సంవత్సరాస్తథా.కలాశ్చ కాష్ఠాశ్చ తథా తవ శర్మ దిశన్తు తే৷৷2.25.15৷৷"},{"sloka":"మహావనే విచరతో మునివేషస్య ధీమతః.తవాదిత్యాశ్చ దైత్యాశ్చ భవన్తు సుఖదాస్సదా৷৷2.25.16৷৷"},{"sloka":"రాక్షసానాం పిశాచానాం రౌద్రాణాం క్రూరకర్మణామ్.క్రవ్యాదానాం చ సర్వేషాం మా భూత్పుత్రక! తే భయమ్৷৷2.25.17৷৷"},{"sloka":"ప్లవగా వృశ్చికా దంశామశకాశ్చైవ కాననే.సరీసృపాశ్చ కీటాశ్చ మా భూవన్గహనే తవ৷৷2.25.18৷৷"},{"sloka":"మహాద్విపాశ్చ సింహాశ్చ వ్యాఘ్రా ఋక్షాశ్చ దంష్ట్రిణః.మహిషా శ్శృఙ్గిణో రౌద్రా న తే ద్రుహ్యన్తు పుత్రక!৷৷2.25.19৷৷"},{"sloka":"నృమాంసభోజనా రౌద్రా యే చాన్యే సత్వజాతయః.మా చ త్వాం హింసిషుః పుత్ర! మయా సంపూజితాస్త్విహ৷৷2.25.20৷৷"},{"sloka":"ఆగమాస్తే శివాస్సన్తు సిధ్యన్తు చ పరాక్రమాః. సర్వసమ్పత్తయే రామ! స్వస్తిమాన్గచ్ఛ పుత్రక৷৷2.25.21৷৷"},{"sloka":"స్వస్తి తే స్త్వన్తరిక్షేభ్యః పార్థివేభ్యః పునః పునః.సర్వేభ్యశ్చైవ దేవేభ్యో యే చ వై పరిపన్థినః৷৷2.25.22৷৷"},{"sloka":"గురుస్సోమశ్చ సూర్యశ్చ ధనదోథ యమస్తథా.పాన్తు త్వామర్చితా రామ! దణ్డకారణ్యవాసినమ్৷৷2.25.23৷৷"},{"sloka":"అగ్నిర్వాయుస్తథా ధూమో మన్త్రాశ్చర్షిముఖాచ్చ్యుతాః.ఉపస్పర్శనకాలే తు పాన్తు త్వాం రఘునన్దన!৷৷2.25.24৷৷"},{"sloka":"సర్వలోకప్రభుర్బ్రహ్మా భూతభర్తా తథర్షయః.యే చ శేషాస్సురాస్తే త్వాం రక్షన్తు వనవాసినమ్৷৷2.25.25৷৷"},{"sloka":"ఇతి మాల్యైస్సురగణాన్గన్ధైశ్చాపి యశస్వినీ.స్తుతిభిశ్చానురూపాభిరానర్చాయతలోచనా৷৷2.25.26৷৷"},{"sloka":"జ్వలనం సముపాదాయ బ్రాహ్మణేన మహాత్మనా.హావయామాస విధినా రామమఙ్గలకారణాత్৷৷2.25.27৷৷"},{"sloka":"ఘృతం శ్వేతాని మాల్యాని సమిధశ్శ్వేతసర్షపాన్.ఉపసమ్పాదయామాస కౌశల్యా పరమాఙ్గనా৷৷2.25.28৷৷"},{"sloka":"ఉపాధ్యాయ స్సవిధినా హుత్వా శాన్తిమనామయమ్.హుతహవ్యావశేషేణ బాహ్యం బలిమకల్పయత్৷৷2.25.29৷৷"},{"sloka":"మధు దధ్యక్షతఘృతైః స్వస్తివాచ్యద్విజాంస్తతః.వాచయామాస రామస్య వనేస్వస్త్యయనక్రియాః৷৷2.25.30৷৷"},{"sloka":"తతస్తస్మై ద్విజేన్ద్రాయ రామమాతా యశస్వినీ.దక్షిణాం ప్రదదౌ కామ్యాం రాఘవం చేదమబ్రవీత్৷৷2.25.31৷৷"},{"sloka":"యన్మఙ్గలం సహస్రాక్షే సర్వదేవనమస్కృతే.వృత్రనాశే సమభవత్తత్తే భవతు మఙ్గలమ్৷৷2.25.32৷৷"},{"sloka":"యన్మఙ్గలం సుపర్ణస్య వినతాకల్పయత్పురా.అమృతం ప్రార్థయానస్య తత్తే భవతు మఙ్గలమ్৷৷2.25.33৷৷"},{"sloka":"అమృతోత్పాదనే దైత్యాన్ ఘ్నతో వజ్రధరస్య యత్.అదితిర్మఙ్గలం ప్రాదాత్తత్తే భవతు మఙ్గలమ్৷৷2.25.34৷৷"},{"sloka":"త్రీన్విక్రమాన్ప్రక్రమతో విష్ణోరమితతేజసః.యదాసీన్మఙ్గలం రామ! తత్తే భవతు మఙ్గలమ్৷৷2.25.35৷৷"},{"sloka":"ఋతవస్సాగరా ద్వీపా వేదా లోకా దిశశ్చ తే.మఙ్గలాని మహాబాహో! దిశన్తు శుభమఙ్గలాః৷৷2.25.36৷৷"},{"sloka":"ఇతి పుత్రస్య శేషాంశ్చ కృత్వా శిరసి భామినీ.గన్ధైశ్చాపి సమాలభ్య రామమాయతలోచనా৷৷2.25.37৷৷ఓషధీం చాపి సిద్ధార్థాం విశల్యకరణీం శుభామ్.చకార రక్షాం కౌశల్యా మన్త్రైరభిజజాప చ৷৷2.25.38৷৷"},{"sloka":"ఉవాచాతిప్రహృష్టేవ సా దుఃఖవశవర్తినీ.వాఙ్గ్మాత్రేణ న భావేన వాచాసంసజ్జమానయా৷৷2.25.39৷৷"},{"sloka":"ఆనమ్య మూర్ధ్ని చాఘ్రాయ పరిష్వజ్య యశస్వినీ.అవదత్పుత్ర సిద్ధార్థో గచ్ఛ రామ! యథాసుఖమ్৷৷2.25.40৷৷"},{"sloka":"అరోగం సర్వసిద్ధార్థమయోధ్యాం పునరాగతమ్.పశ్యామి త్వాం సుఖం వత్స! సుస్థితం రాజవర్త్మని৷৷2.25.41৷৷"},{"sloka":"ప్రణష్టదుఃఖసఙ్కల్పా హర్షవిద్యోతితాననా.ద్రక్ష్యామి త్వాం వనాత్ప్రాప్తం పూర్ణచన్ద్రమివోదితమ్৷৷2.25.42৷৷"},{"sloka":"భద్రాసనగతం రామ! వనవాసాదిహాగతమ్.ద్రక్ష్యామి చ పునస్త్వాం తు తీర్ణవన్తం పితుర్వచః৷৷2.25.43৷৷"},{"sloka":"మఙ్గలైరుపసపన్నో వనవాసాదిహాగతః.వధ్వా మమ చ నిత్యం త్వం కామాన్సంవర్ధ యాహి భోః!৷৷2.25.44৷৷"},{"sloka":"మయార్చితా దేవగణాశ్శివాదయోమహర్షయో భూతమహాసురోరగాః.అభిప్రయాతస్య వనం చిరాయ తేహితాని కాఙ్క్షన్తు దిశశ్చ రాఘవ!৷৷2.25.45৷৷"},{"sloka":"ఇతీవ సాశ్రుప్రతిపూర్ణలోచనాసమాప్య చ స్వస్త్యయనం యథావిధి.ప్రదక్షిణం చైవ చకార రాఘవంపునః పునశ్చాపి నిపీడ్య సస్వజే৷৷2.25.46৷৷"},{"sloka":"తథా తు దేవ్యా స కృతప్రదక్షిణో నిపీడ్య మాతుశ్చరణౌ పునః పునః.జగామ సీతానిలయం మహాయశాస్స రాఘవః ప్రజ్వలిత స్స్వయా శ్రియా৷৷2.25.47৷৷"}]