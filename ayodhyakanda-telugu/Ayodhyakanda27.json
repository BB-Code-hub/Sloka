[{"sloka":"[Sita prays Rama to take her along with him to the forest.] ఏవముక్తా తు వైదేహీ ప్రియార్హా ప్రియవాదినీ.ప్రణయాదేవ సంక్రుద్ధా భర్తారమిదమబ్రవీత్৷৷2.27.1৷৷"},{"sloka":"కిమిదం భాషసే రామ! వాక్యం లఘుతయా ధ్రువమ్.త్వయా యదపహాస్యం మే శ్రుత్వా నరవరాత్మజ!৷৷2.27.2৷৷"},{"sloka":"ఆర్యపుత్ర పితా మాతా భ్రాతా పుత్రస్తథా స్నుషా.స్వాని పుణ్యాని భుఞ్జానాః స్వం స్వం భాగ్యముపాసతే৷৷2.27.3৷৷"},{"sloka":"భర్తుర్భాగ్యం తు భార్యైకా ప్రాప్నోతి పురుషర్షభ!.అతశ్చైవాహమాదిష్టా వనే వస్తవ్యమిత్యపి৷৷2.27.4৷৷"},{"sloka":"న పితా నాత్మజో నాత్మా న మాతా న సఖీజనః.ఇహ ప్రేత్య చ నారీణాం పతిరేకో గతిస్సదా৷৷2.27.5৷৷"},{"sloka":"యది త్వం ప్రస్థితో దుర్గం వనమద్యైవ రాఘవ!.అగ్రతస్తే గమిష్యామి మృద్నన్తీ కుశకణ్టకాన్৷৷2.27.6৷৷"},{"sloka":"ఈర్ష్యారోషౌ బహిష్కృత్య భుక్తశేషమివోదకమ్.నయ మాం వీర! విస్రబ్ధః పాపం మయి న విద్యతే৷৷2.27.7৷৷"},{"sloka":"ప్రాసాదాగ్రైర్విమానైర్వా వైహాయసగతేన వా.సర్వావస్థాగతా భర్తుః పాదచ్ఛాయా విశిష్యతే৷৷2.27.8৷৷"},{"sloka":"అనుశిష్టాస్మి మాత్రా చ పిత్రా చ వివిధాశ్రయమ్.నాస్మి సమ్ప్రతి వక్తవ్యా వర్తితవ్యం యథా మయా৷৷2.27.9৷৷"},{"sloka":"అహం దుర్గం గమిష్యామి వనం పురుషవర్జితమ్.నానామృగగణాకీర్ణం శార్దూలవృకసేవితమ్৷৷2.27.10৷৷"},{"sloka":"సుఖం వనే నివత్స్యామి యథైవ భవనే పితుః. అచిన్తయన్తీ త్రీన్లోకాంశ్చ్చిన్తయన్తీ పతివ్రతమ్৷৷2.27.11৷৷"},{"sloka":"శుశ్రూషమాణా తే నిత్యం నియతా బ్రహ్మచారిణీ. సహ రంస్యే త్వయా వీర! వనేషు మధుగన్ధిషు৷৷2.27.12৷৷"},{"sloka":"త్వం హి శక్తో వనే కర్తుం రామ! సమ్పరిపాలనమ్.అన్యస్యాపి జనస్యేహ కిం పునర్మమ మానద!৷৷2.27.13৷৷"},{"sloka":"సహ త్వయా గమిష్యామి వనమద్య న సంశయః.నాహం శక్యా మహాభాగ! నివర్తయితుముద్యతా৷৷2.27.14৷৷"},{"sloka":"ఫలమూలాశనా నిత్యం భవిష్యామి న సంశయః.న తే దుఃఖం కరిష్యామి నివసన్తీ సహ త్వయా৷৷2.27.15৷৷"},{"sloka":"ఇచ్ఛామి సరితశ్శైలాన్పల్వలాని వనాని చ.ద్రష్టుం సర్వత్ర నిర్భీతా త్వయా నాథేన ధీమతా৷৷2.27.16৷৷"},{"sloka":"హంసకారణ్డవాకీర్ణాః పద్మినీస్సాధుపుష్పితాః.ఇచ్ఛేయం సుఖినీ ద్రష్టుం త్వయా వీరేణ సఙ్గతా৷৷2.27.17৷৷"},{"sloka":"అభిషేకం కరిష్యామి తాసు నిత్యం యతవ్రతా.సహ త్వయా విశాలాక్ష! రంస్యే పరమనన్దినీ ৷৷2.27.18৷৷"},{"sloka":"ఏవం వర్షసహస్రాణాం శతం వాహం త్వయా సహ.వ్యతిక్రమం న వేత్స్యామి స్వర్గోపి న హి మే మతః৷৷2.27.19৷৷"},{"sloka":"స్వర్గేపి చ వినా వాసో భవితా యది రాఘవ.త్వయా మమ నరవ్యాఘ్ర! నాహం తమపి రోచయే৷৷2.27.20৷৷"},{"sloka":"అహం గమిష్యామి వనం సుదుర్గమం మృగాయుతం వానరవారణైర్యుతమ్.వనే నివత్స్యామి యథా పితుర్గృహేతవైవ పాదావుపగృహ్య సంయతా৷৷2.27.21৷৷"},{"sloka":"అనన్యభావామనురక్తచేతసం త్వయా వియుక్తాం మరణాయనిశ్చితామ్.నయస్వ మాం సాధు కురుష్వ యాచనామ్ న తే మయాతో గురుతా భవిష్యతి৷৷2.27.22৷৷"},{"sloka":"తథా బ్రువాణామపి ధర్మవత్సలోన చ స్మ సీతాం నృవరో నినీషతి.ఉవాచ చైనాం బహు సన్నివర్తనే వనే నివాసస్య చ దుఃఖితాం ప్రతి৷৷2.27.23৷৷"}]