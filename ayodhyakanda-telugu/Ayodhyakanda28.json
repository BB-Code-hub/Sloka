[{"sloka":"[Rama relates to Sita the hardships of forest life-- dissuades her from accompanying him to the forest.]స ఏవం బ్రువతీం సీతాం ధర్మజ్ఞో ధర్మవత్సలః.న నేతుం కురుతే బుద్ధిం వనే దుఃఖాని చిన్తయన్৷৷2.28.1৷৷"},{"sloka":"సాన్త్వయిత్వా పునస్తాం తు బాష్పదూషితలోచనామ్.నివర్తనార్థే ధర్మాత్మా వాక్యమేతదువాచ హ৷৷2.28.2৷৷"},{"sloka":"సీతే మహాకులీనాసి ధర్మే చ నిరతా సదా.ఇహాచర స్వధర్మం త్వం మే యథా మనసస్సుఖమ్৷৷2.28.3৷৷"},{"sloka":"సీతే! యథా త్వాం వక్ష్యామి తథా కార్యం త్వయాబలే. వనే హి బహవో దోషా వదతస్తాన్నిబోధ మే৷৷2.28.4৷৷"},{"sloka":"సీతే! విముచ్యతామేషా వనవాసకృతా మతిః.బహుదోషం హి కాన్తారం వనమిత్యభిధీయతే৷৷2.28.5৷৷"},{"sloka":"హితబుద్ధ్యా ఖలు వచో మయైతదభిధీయతే.సదా సుఖం న జానామి దుఃఖమేవ సదా వనమ్৷৷2.28.6৷৷"},{"sloka":"గిరినిర్ఝరసమ్భూతా గిరికన్దర వాసినామ్.సింహానాం నినదా దుఃఖా శ్శ్రోతుం దుఃఖమతో వనమ్৷৷2.28.7৷৷"},{"sloka":"క్రీడమానాశ్చ విస్రబ్ధా మత్తా శ్శూన్యే మహామృగాః.దృష్ట్వా సమభివర్తన్తే సీతే దుఃఖమతో వనమ్৷৷2.28.8৷৷"},{"sloka":"సగ్రాహా స్సరితశ్చైవ పఙ్కవత్యస్సు దుస్తరాః. మత్తైరపి గజైర్నిత్యమతో దుఃఖతరం వనమ్৷৷2.28.9৷৷"},{"sloka":"లతాకణ్టకసఙ్కీర్ణాః కృకవాకూపనాదితాః.నిరపాశ్చ సుదుర్గాశ్చ మార్గా దుఃఖమతో వనమ్৷৷2.28.10৷৷"},{"sloka":"సుప్యతే పర్ణశయ్యాసు స్వయం భగ్నాసు భూతలే.రాత్రిషు శ్రమఖిన్నేన తస్మాద్దుఃఖతరం వనమ్৷৷2.28.11৷৷"},{"sloka":"అహోరాత్రం చ సన్తోషః కర్తవ్యో నియతాత్మనా.ఫలైర్వృక్షావపతితై స్సీతే దుఃఖమతో వనమ్৷৷2.28.12৷৷"},{"sloka":"ఉపవాసశ్చ కర్తవ్యో యథా ప్రాణేన మైథిలి!.జటాభారశ్చ కర్తవ్యో వల్కలామ్బరధారిణా৷৷2.28.13৷৷"},{"sloka":"దేవతానాం పిత్రూణాం కర్తవ్యం విధిపూర్వకమ్.ప్రాప్తానామతిథీనాం చ నిత్యశః ప్రతిపూజనమ్৷৷2.28.14৷৷"},{"sloka":"కార్యస్త్రిరభిషేకశ్చ కాలే కాలే చ నిత్యశః.చరతా నియమేనైవ తస్మాద్ధుఃఖతరం వనమ్৷৷2.28.15৷৷"},{"sloka":"అపహారశ్చ కర్తవ్యః కుసుమై స్స్వయమాహృతైః.ఆర్షేణ విధినా వేద్యాం బాలే! దుఃఖమతో వనమ్৷৷2.28.16৷৷"},{"sloka":"యథాలబ్ధేన కర్తవ్యః సన్తోషస్తేన మైథిలి!.యతాహారైర్వనచరై ర్నిత్యం దుఃఖమతో వనమ్৷৷2.28.17৷৷"},{"sloka":"అతీవ వాతాస్తిమిరం బుభుక్షా చాత్ర నిత్యశః.భయాని చ మహాన్త్యత్ర తతో దుఃఖతరం వనమ్৷৷2.28.18৷৷"},{"sloka":"సరీసృపాశ్చ బహవో బహురూపాశ్చ భామిని!.చరన్తి పృథివీం దర్పాత్తతో దుఃఖతరం వనమ్৷৷2.28.19৷৷"},{"sloka":"నదీ నిలయనా స్సర్పా నదీకుటిలగామినః.తిషఠ్న్త్యావృత్య పన్థానం తతో దుఃఖతరం వనమ్৷৷.2.28.20৷৷"},{"sloka":"పతఙ్గా వృశ్చికాః కీటా దంశాశ్చ మశకై స్సహ.బాధన్తే నిత్యమబలే సర్వం దుఃఖమతో వనమ్৷৷2.28.21৷৷"},{"sloka":"ద్రుమాః కణ్టకినశ్చైవ కుశా: కాశాశ్చ భామిని!.వనే వ్యాకులశాఖాగ్రాస్తేన దుఃఖతరం వనమ్৷৷2.28.22৷৷"},{"sloka":"కాయక్లేశాశ్చ బహవో భయాని వివిధాని చ.అరణ్యవాసే వసతో దుఃఖమేవ తతో వనమ్৷৷2.28.23৷৷"},{"sloka":"క్రోధలోభౌ విమోక్తవ్యౌ కర్తవ్యా తపసే మతిః.న భేతవ్యం చ భేతవ్యే నిత్యం దుఃఖమతో వనమ్৷৷2.28.24৷৷"},{"sloka":"తదలం తే వనం గత్వా క్షమం న హి వనం తవ.విమృశన్నిహ పశ్యామి బహుదోషతరం వనమ్৷৷2.28.25৷৷"},{"sloka":"వనన్తు నేతుం న కృతా మతిస్తదాబభూవ రామేణ యదా మహాత్మనా.న తస్య సీతా వచనం చకార త-త్తతోబ్రవీద్రామమిదం సుదుఃఖితా৷৷2.28.26৷৷"}]