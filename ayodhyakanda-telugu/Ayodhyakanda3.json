[{"sloka":"[Dasaratha  requests Vasistha and Vamadeva to make preparations for installation of Rama-- Orders for procurement of necessary materials--Sumantra brings Rama to the assembly--Dasaratha counsels  Rama.]తేషామఞ్జలిపద్మాని ప్రగృహీతాని సర్వశః.ప్రతిగృహ్యాబ్రవీద్రాజా తేభ్యః ప్రియహితం వచః৷৷2.3.1৷৷"},{"sloka":"అహోస్మి పరమప్రీతః ప్రభావశ్చాతులో మమ.యన్మే జ్యేష్ఠం ప్రియం పుత్రం యౌవరాజ్యస్థమిచ్ఛథ৷৷2.3.2৷৷"},{"sloka":"ఇతి ప్రత్యర్చ్య తాన్రాజా బ్రాహ్మణానిదమబ్రవీత్.వసిష్ఠం వామదేవం చ తేషామేవోపశృణ్వతామ్৷৷2.3.3৷৷"},{"sloka":"చైత్రశ్శ్రీమానయం మాసః పుణ్యః పుష్పితకాననః.యౌవరాజ్యాయ రామస్య సర్వమేవోపకల్ప్యతామ్৷৷2.3.4৷৷రాజ్ఞస్తూపరతే వాక్యే జనఘోషో మహానభూత్."},{"sloka":"శనైస్తస్మిన్ప్రశాన్తే చ జనఘోషే జనాధిపః৷৷2.3.5৷৷వసిష్ఠం మునిశార్దూలం రాజా వచనమబ్రవీత్."},{"sloka":"అభిషేకాయ రామస్య యత్కర్మ సపరిచ్ఛదమ్৷৷2.3.6৷৷తదద్య భగవన్ సర్వమాజ్ఞాపయితు మర్హసి."},{"sloka":"తచ్ఛ్రుత్వా భూమిపాలస్య వసిష్ఠో ద్విజసత్తమః৷৷2.3.7৷৷ఆదిదేశాగ్రతో రాజ్ఞ స్స్థితాన్యుక్తాన్ కృతాఞ్జలీన్."},{"sloka":"సువర్ణాదీని రత్నాని బలీన్ సర్వౌషధీరపి৷৷2.3.8৷৷శుక్లమాల్యాంశ్చ లాజాంశ్చ పృథక్చ మధుసర్పిషీ.అహతాని చ వాసాంసి రథం సర్వాయుధాన్యపి৷৷2.3.9৷৷చతురఙ్గబలం చైవ గజం చ శుభలక్షణమ్.చామరవ్యజనే శ్వేతే ధ్వజం ఛత్రం చ పాణ్డురమ్৷৷2.3.10৷৷శతం చ శాతకుమ్భానాం కుమ్భానాగ్నివర్చసామ్.హిరణ్యశృఙ్గమృషభం సమగ్రం వ్యాఘ్రచర్మ చ৷৷2.3.11৷৷ఉపస్థాపయత ప్రాతరగ్న్యగారం మహీపతేః."},{"sloka":"యచ్చాన్యత్కిఞ్చిదేష్టవ్యం తత్సర్వముపకల్ప్యతామ్৷৷2.3.12৷৷అన్తఃపురస్య ద్వారాణి సర్వస్య నగరస్య చ.చన్దనస్రగ్భిరర్చ్యన్తాం ధూపైశ్చ ఘ్రాణహారిభిః৷৷2.3.13৷৷"},{"sloka":"ప్రశస్తమన్నం గుణవద్దధిక్షీరోపసేచనమ్.   ద్విజానాం శతసాహస్రే యత్ప్రకామమలం భవేత్৷৷2.3.14৷৷"},{"sloka":"సత్కృత్య ద్విజముఖ్యానాం శ్వఃప్రభాతే ప్రదీయతామ్.ఘృతం దధి చ లాజాశ్చ దక్షిణాశ్చాపి పుష్కలాః৷৷2.3.15৷৷"},{"sloka":"సూర్యేభ్యుదితమాత్రే శ్వో భవితా స్వస్తివాచనమ్.బ్రాహ్మణాశ్చ నిమన్త్ర్యన్తాం కల్ప్యన్తామాసనాని చ৷৷2.3.16৷৷"},{"sloka":"ఆబధ్యన్తాం పతాకాశ్చ రాజమార్గశ్చ సించ్యతామ్.సర్వే చ తాలావచరా గణికాశ్చ స్వలఙ్కృతాః৷৷2.3.17৷৷కక్ష్యాం ద్వితీయామాసాద్య తిష్ఠన్తు నృపవేశ్మనః."},{"sloka":"దేవాయతనచైత్యేషుసాన్నభక్షా స్సదక్షిణాః৷৷2.3.18৷৷ఉపస్థాపయితవ్యా స్స్యుర్మాల్యయోగ్యాః పృథక్పృథక్."},{"sloka":"దీర్ఘాసిబద్ధా యోధాశ్చ సన్నద్ధా మృష్టవాససః৷৷2.3.19৷৷మహారాజాఙ్గణం సర్వే ప్రవిశన్తు మహోదయమ్."},{"sloka":"ఏవం వ్యాదిశ్య విప్రౌ తౌ క్రియాస్తత్ర సునిష్ఠితౌ৷৷2.3.20৷৷చక్రతుశ్చైవ యచ్ఛేషం పార్థివాయ నివేద్య చ."},{"sloka":"కృతమిత్యేవ చాబ్రూతాం అభిగమ్య జగత్పతిమ్৷৷2.3.21৷৷యథోక్తవచనం ప్రీతౌ హర్షయుక్తౌ ద్విజర్షభౌ."},{"sloka":"తతస్సుమన్త్రం ద్యుతిమాన్రాజా వచనమబ్రవీత్.రామః కృతాత్మా భవతా శీఘ్రమానీయతామితి৷৷2.3.22৷৷"},{"sloka":"స తథేతి ప్రతిజ్ఞాయ సుమన్త్రో రాజశాసనాత్৷৷2.3.23৷৷రామం తత్రానయాఞ్చక్రే రథేన రథినాం వరమ్."},{"sloka":"అథ తత్ర సమాసీనా స్తదా దశరథం నృపమ్৷৷2.3.24৷৷ప్రాచ్యోదీచ్యాః ప్రతీచ్యాశ్చ దాక్షిణాత్యాశ్చ భూమిపాః.మ్లేచ్ఛాశ్చార్యాశ్చ యే చాన్యే వనశైలాన్తవాసినః৷৷2.3.25৷৷ఉపాసాఞ్చక్రిరే సర్వే తం దేవా ఇవ వాసవమ్."},{"sloka":"తేషాం మధ్యే స రాజర్షిర్మరుతామివ వాసవః৷৷2.3.26৷৷ప్రాసాదస్థో రథగతం దదర్శాయాన్తమాత్మజమ్."},{"sloka":"గన్ధర్వరాజప్రతిమం లోకే విఖ్యాతపౌరుషమ్৷৷2.3.27৷৷దీర్ఘబాహుం మహాసత్త్వం మత్తమాతఙ్గగామినమ్.చన్ద్రకాన్తాననం రామమతీవ ప్రియదర్శనమ్৷৷2.3.28৷৷రూపౌదార్యగుణైః పుంసాం దృష్టిచిత్తాపహారిణమ్.ఘర్మాభితప్తాః పర్జన్యం హ్లాదయన్తమివ ప్రజాః৷৷2.3.29৷৷న తతర్ప సమాయాన్తం పశ్యమానో నరాధిపః."},{"sloka":"అవతార్య సుమన్త్రస్తం రాఘవం స్యన్దనోత్తమాత్৷৷2.3.30৷৷పితుస్సమీపం గచ్ఛన్తం ప్రాఞ్జలిః పృష్ఠతోన్వగాత్."},{"sloka":"స తం కైలాసశృఙ్గాభం ప్రాసాదం నరపుఙ్గవః৷৷2.3.31৷৷ఆరురోహ నృపం ద్రష్టుం సహ సూతేన రాఘవః."},{"sloka":"స ప్రాఞ్జలిరభిప్రేత్య ప్రణతః పితురన్తికే৷৷2.3.32৷৷నామ స్వం శ్రావయన్రామో వవన్దే చరణౌ పితుః."},{"sloka":"తం దృష్ట్వా ప్రణతం పార్శ్వే కృతాఞ్జలిపుటం నృపః৷৷2.3.33৷৷గృహ్యాఞ్జలౌ సమాకృష్య సస్వజే ప్రియమాత్మజమ్."},{"sloka":"తస్మై చాభ్యుదితం దివ్యం మణికాఞ్చనభూషితమ్৷৷2.3.34৷৷దిదేశ రాజా రుచిరం రామాయ పరమాసనమ్."},{"sloka":"తదాసనవరం ప్రాప్య వ్యదీపయత రాఘవః৷৷2.3.35৷৷స్వయైవ ప్రభయా మేరుముదయే విమలో రవిః."},{"sloka":"తేన విభ్రాజతా తత్ర సా సభాభివ్యరోచత৷৷2.3.36৷৷విమలగ్రహనక్షత్రా శారదీ ద్యౌరివేన్దునా."},{"sloka":"తం పశ్యమానో నృపతిస్తుతోష ప్రియమాత్మజమ్৷৷2.3.37৷৷అలఙ్కృతమివాత్మానమాదర్శతలసంస్థితమ్."},{"sloka":"స తం సస్మితమాభాష్య పుత్రం పుత్రవతాం వరః৷৷2.3.38৷৷ఉవాచేదం వచో రాజా దేవేన్ద్రమివ కాశ్యపః."},{"sloka":"జ్యేష్ఠాయామసి మే పత్న్యాం సదృశ్యాం సదృశస్సుతః৷৷2.3.39৷৷ఉత్పన్నస్త్వం గుణశ్రేష్ఠో మమ రామాత్మజః ప్రియః."},{"sloka":"యతస్త్వయా ప్రజాశ్చేమా స్స్వగుణైరనురఞ్జితాః৷৷2.3.40৷৷తస్మాత్త్వం పుష్యయోగేన యౌవరాజ్యమవాప్నుహి."},{"sloka":"కామతస్త్వం ప్రకృత్యైవ వినీతో గుణవానసి৷৷2.3.41৷৷గుణవత్యపి తు స్నేహాత్పుత్ర వక్ష్యామి తే హితమ్."},{"sloka":"భూయో వినయమాస్థాయ భవ నిత్యం జితేన్ద్రియః৷৷2.3.42৷৷కామక్రోధసముత్థాని త్యజేథా వ్యసనాని చ."},{"sloka":"పరోక్షయా వర్తమానో వృత్త్యా ప్రత్యక్షయా తథా৷৷2.3.43৷৷అమాత్యప్రభృతీస్సర్వాఃప్రకృతీశ్చానురఞ్జయ."},{"sloka":"కోష్ఠాగారాయుధాగారైఃకృత్వా సన్నిచయాన్బహూన్৷৷2.3.44৷৷తుష్టానురక్తప్రకృతిర్యః పాలయతి మేదినీమ్.తస్యనన్దన్తి మిత్రాణి లబ్ధ్వామృతమివామరాః৷৷2.3.45৷৷తస్మాత్త్వమపి చాత్మానం నియమ్యైవం సమాచర."},{"sloka":"తచ్ఛ్రుత్వా సుహృదస్తస్య రామస్య ప్రియకారిణః৷৷2.3.46৷৷త్వరితా శ్శీఘ్రమభ్యేత్య కౌశల్యాయై న్యవేదయన్."},{"sloka":"సా హిరణ్యం చ గాశ్చైవ రత్నాని వివిధాని చ৷৷2.3.47৷৷వ్యాదిదేశ ప్రియాఖ్యేభ్యః కౌశల్యా ప్రమదోత్తమా."},{"sloka":"అథాభివాద్య రాజానం రథమారుహ్య రాఘవః৷৷2.3.48৷৷యయౌ స్వం ద్యుతిమద్వేశ్మ జనౌఘైః ప్రతిపూజితః."},{"sloka":"తే చాపి పౌరా నృపతేర్వచస్త-చ్ఛృత్వా తథా లాభమివేష్టమాశు.నరేన్ద్రమామన్త్ర్య గృహాణి గత్వా దేవాన్సమానర్చురతిప్రహృష్టాః৷৷2.3.49৷৷"}]