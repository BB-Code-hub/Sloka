[{"sloka":"తతః ప్రహృష్టా ప్రతిపూర్ణమానసాయశశ్వినీ భర్తురవేక్ష్య భాషితమ్.ధనాని రత్నాని చ దాతుమఙ్గనాప్రచక్రమే ధర్మభృతాం మనస్స్వినీ৷৷2.30.47৷৷"},{"sloka":"[Rama consents to take Sita to the forest--instructs her to distribute their precious possessions on the eve of their departure]  సాన్త్వ్యమానా తు రామేణ మైథిలీ జనకాత్మజా.వనవాసనిమిత్తాయ భర్తారమిదమబ్రవీత్৷৷2.30.1৷৷"},{"sloka":"సా తముత్తమసంవిగ్నా సీతా విపులవక్షసమ్.ప్రణయాచ్చాభిమానాచ్చ పరిచిక్షేప రాఘవమ్৷৷2.30.2৷৷"},{"sloka":"కిం త్వామన్యత వైదేహః పితా మే మిథిలాధిపః.రామ! జామాతరం ప్రాప్య స్త్రియం పురుషవిగ్రహమ్৷৷2.30.3৷৷"},{"sloka":"అనృతం బత లోకోయమజ్ఞానాద్యది వక్ష్యతి.తేజో నాస్తి పరం రామే తపతీవ దివాకరే৷৷2.30.4৷৷"},{"sloka":"కిం హి కృత్వా విషణ్ణస్త్వం కుతో వా భయమస్తి తే.యత్పరిత్యక్తుకామస్త్వం మామనన్యపరాయణామ్৷৷2.30.5৷৷"},{"sloka":"ద్యుమత్సేనసుతం వీర! సత్యవన్తమనువ్రతామ్.సావిత్రీమివ మాం విద్ధి త్వమాత్మవశవర్తినీమ్৷৷2.30.6৷৷"},{"sloka":"న త్వహం మనసాప్యన్యం ద్రష్టాస్మి త్వదృతేనఘ!.త్వయా రాఘవ! గచ్ఛేయం యథాన్యా కులపాంసినీ৷৷2.30.7৷৷"},{"sloka":"స్వయం తు భార్యాం కౌమారీం చిరమధ్యుషితాం సతీమ్.శైలూష ఇవ మాం రామ! పరేభ్యో దాతుమిచ్ఛసి৷৷2.30.8৷৷"},{"sloka":"యస్య పథ్యం చ రామాత్థ యస్య చార్థేవరుధ్యసే.త్వం తస్య భవ వశ్యశ్చ విధేయశ్చ సదానఘ!৷৷2.30.9৷৷"},{"sloka":"స మామనాదాయ వనం న త్వం ప్రస్థాతుమర్హసి.తపో వా యది వారణ్యం స్వర్గో వా స్యాత్సహ మే త్వయా৷৷2.30.10৷৷"},{"sloka":"న చ మే భవితా తత్ర కశ్చిత్పథి పరిశ్రమః.పృష్ఠతస్తవ గచ్ఛన్త్యా విహారశయనేష్వివ৷৷2.30.11৷৷"},{"sloka":"కుశకాశశరేషీకా యే చ కణ్టకినో ద్రుమాః.తూలాజినసమస్పర్శా మార్గే మమ సహ త్వయా৷৷2.30.12৷৷"},{"sloka":"మహావాతసముద్ధూతం యన్మామపకరిష్యతి.రజో రమణ! తన్మన్యే పరార్థ్యమివ చన్దనమ్৷৷2.30.13৷৷"},{"sloka":"శాద్వలేషు యథా శిశ్యే వనాన్తే వనగోచర!.కుథాస్తరణతల్పేషు కిం స్యాత్సుఖతరం తతః৷৷2.30.14৷৷"},{"sloka":"పత్రం మూలం ఫలం యత్త్వమల్పం వా యది వా బహు.దాస్యసి స్వయమాహృత్య తన్మేమృతరసోపమమ్৷৷2.30.15৷৷"},{"sloka":"న మాతుర్న పితుస్తత్ర స్మరిష్యామి న వేశ్మనః.ఆర్తవాన్యుపభుఞ్జానా పుష్పాణి చ ఫలాని చ৷৷2.30.16৷৷"},{"sloka":"న చ తత్ర తతః కిఞ్చిద్ద్రష్టుమర్హసి విప్రియమ్.మత్కృతే న చ తే శోకో న భవిష్యామి దుర్భరా৷৷2.30.17৷৷"},{"sloka":"య స్త్వయా సహ స స్వర్గో నిరయో యస్త్వయా వినా.ఇతి జానన్పరాం ప్రీతిం గచ్ఛ రామ! మయా సహ৷৷2.30.18৷৷"},{"sloka":"అథ మామేవమవ్యగ్రాం వనం నైవ నయిష్యతి.విషమద్యైవ పాస్యామి మా విశం ద్విషతాం గమమ్৷৷2.30.19৷৷"},{"sloka":"పశ్చాదపి హి దుఃఖేన మమ నైవాస్తి జీవితమ్.ఉజ్ఝితాయాస్త్వయా నాథ! తదైవ మరణం వరమ్৷৷2.30.20৷৷"},{"sloka":"ఇమం హి సహితుం శోకం ముహూర్తమపి నోత్సహే.కిం పునర్దశవర్షాణి త్రీణి చైకం చ దుఃఖితా৷৷2.30.21৷৷"},{"sloka":"ఇతి సా శోకసన్తప్తా విలప్య కరుణం బహు.చుక్రోశ పతిమాయస్తా భృశమాలిఙ్గ్య సస్వరమ్৷৷2.30.22৷৷"},{"sloka":"సా విద్ధా బహుభిర్వాక్యైర్దిగ్ధైరివ గజాఙ్గనా.చిరసన్నియతం బాష్పం ముమోచాగ్నిమివారణిః৷৷2.30.23৷৷"},{"sloka":"తస్యా స్ఫటికసఙ్కాశం వారి సన్తాపసమ్భవమ్.నేత్రాభ్యాం పరిసుస్రావ పఙ్కజాభ్యామివోదకమ్৷৷2.30.24৷৷"},{"sloka":"తచ్చైవామలచన్ద్రాభం ముఖమాయతలోచనమ్.పర్యశుష్యత బాష్పేణ జలోద్ధృతమివామ్బుజమ్৷৷2.30.25৷৷"},{"sloka":"తాం పరిష్వజ్య బాహుభ్యాం విసంజ్ఞామివ దుఃఖితామ్.ఉవాచ వచనం రామః పరివిశ్వాసయంస్తదా৷৷2.30.26৷৷"},{"sloka":"న దేవి! తవ దుఃఖేన స్వర్గమప్యభిరోచయే.న హి మేస్తి భయం కిఞ్చిత్స్వయమ్భోరివ సర్వతః৷৷2.30.27৷৷"},{"sloka":"తవ సర్వమభిప్రాయమవిజ్ఞాయ శుభాననే!.వాసం న రోచయేరణ్యే శక్తిమానపి రక్షణే৷৷2.30.28৷৷"},{"sloka":"యత్సృష్టాసి మయా సార్ధం వనవాసాయ మైథిలి!.న విహాతుం మయా శక్యా కీర్తిరాత్మవతా యథా৷৷2.30.29৷৷"},{"sloka":"ధర్మస్తు గజనాసోరు! సద్భిరాచరితః పురా.తం చాహమనువర్తేద్య యథా సూర్యం సువర్చలా৷৷2.30.30৷৷"},{"sloka":"న ఖల్వహం న గచ్ఛేయం వనం జనకనన్దిని!.వచనం తన్నయతి మాం పితు స్సత్యోపబృంహితమ్৷৷2.30.31৷৷"},{"sloka":"ఏష ధర్మస్తు సుశ్రోణి! పితుర్మాతుశ్చ వశ్యతా.అతశ్చ తం వ్యతిక్రమ్య నాహం జీవితుముత్సహే৷৷2.30.32৷৷"},{"sloka":"అస్వాధీనం కథం దైవం ప్రకారైరభిరాధ్యతే.స్వాధీనం సమతిక్రమ్య మాతరం పితరం గురుమ్৷৷2.30.33৷৷"},{"sloka":"యత్త్రయం తత్త్రయో లోకాః పవిత్రం తత్సమం భువి.నాన్యదస్తి శుభాపాఙ్గే! తేనేదమభిరాధ్యతే৷৷2.30.34৷৷"},{"sloka":"న సత్యం దానమానౌ వా న యజ్ఞాశ్చాప్తదక్షిణాః.తథా బలకరా స్సీతే! యథా సేవా పితుర్హితా৷৷2.30.35৷৷"},{"sloka":"స్వర్గో ధనం వా ధాన్యం వా విద్యాః పుత్రాస్సుఖాని చ.గురువృత్త్యనురోధేన న కిఞ్చిదపి దుర్లభమ్৷৷2.30.36৷৷"},{"sloka":"దేవగన్ధర్వగోలోకాన్బ్రహ్మలోకాం స్తథాపరాన్.ప్రాప్నువన్తి మహాత్మానో మాతాపితృపరాయణాః৷৷2.30.37৷৷"},{"sloka":"స మాం పితా యథా శాస్తి సత్యధర్మపథే స్థితః.తథా వర్తితుమిచ్ఛామి స హి ధర్మస్సనాతనః৷৷2.30.38৷৷"},{"sloka":"మమ సన్నా మతిస్సీతే! త్వాం నేతుం దణ్డకావనమ్.వసిష్యామీతి సా త్వం మామనుయాతుం సునిశ్చితా৷৷2.30.39৷৷"},{"sloka":"సా హి సృష్టానవద్యాఙ్గి వనాయ మదిరేక్షణే!.అనుగచ్ఛస్వ మాం భీరు! సహధర్మచరీ భవ৷৷2.30.40৷৷"},{"sloka":"సర్వథా సదృశం సీతే! మమ స్వస్య కులస్య చ.వ్యవసాయమనుక్రాన్తా కాన్తే! త్వమతిశోభనమ్৷৷2.30.41৷৷"},{"sloka":"ఆరభస్వ శుభశ్రోణి! వనవాసక్షమాః క్రియాః.నేదానీం త్వదృతే సీతే! స్వర్గోపి మమ రోచతే৷৷2.30.42৷৷"},{"sloka":"బ్రాహ్మణేభ్యశ్చ రత్నాని భిక్షుకేభ్యశ్చ భోజనమ్.దేహి చాశంసమానేభ్య స్సన్త్వరస్వ చ మా చిరమ్৷৷2.30.43৷৷"},{"sloka":"భూషణాని మహార్హాణి వరవస్త్రాణి యాని చ.రమణీయాశ్చ యే కేచిత్క్రీడార్థాశ్చాప్యుపస్కరాః৷৷2.30.44৷৷శయనీయాని యానాని మమ చాన్యాని యాని చ.దేహి స్వభృత్యవర్గస్య బ్రాహ్మణానామనన్తరమ్৷৷2.30.45৷৷"},{"sloka":"అనుకూలం తు సా భర్తుర్జ్ఞాత్వా గమనమాత్మనః.క్షిప్రం ప్రముదితా దేవీ దాతుమేవోపచక్రమే৷৷2.30.46৷৷"}]