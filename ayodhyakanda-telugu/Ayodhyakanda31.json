[{"sloka":"[Lakshmana gets ready to accompany Rama- takes leave of his friends and collects divine weapons from preceptor Vasistha--Rama asks Lakshmana to  distribute his wealth among brahmins.]ఏవం శృత్వా తు సంవాదం లక్ష్మణః పూర్వమాగతః.బాష్పపర్యాకులముఖః శోకం సోఢుమశక్నువన్৷৷2.31.1৷৷స భ్రాతుశ్చరణౌ గాఢం నిపీడ్య రఘునన్దనః.సీతామువాచాతియశాం రాఘవం చ మహావ్రతమ్৷৷2.31.2৷৷"},{"sloka":"ఏవం శృత్వా తు సంవాదం లక్ష్మణః పూర్వమాగతః.బాష్పపర్యాకులముఖః శోకం సోఢుమశక్నువన్৷৷2.31.1৷৷స భ్రాతుశ్చరణౌ గాఢం నిపీడ్య రఘునన్దనః.సీతామువాచాతియశాం రాఘవం చ మహావ్రతమ్৷৷2.31.2৷৷"},{"sloka":"యది గన్తుం కృతాబుద్ధిర్వనం మృగగజాయుతమ్.అహం త్వానుగమిష్యామి వనమగ్రే ధనుర్ధరః৷৷2.31.3৷৷"},{"sloka":"మయా సమేతోరణ్యాని బహూని విచరిష్యసి.పక్షిభిర్మృగయూథైశ్చ సంఘుష్టాని సమన్తతః৷৷2.31.4৷৷"},{"sloka":"న దేవలోకాక్రమణం నామరత్వమహం వృణే.ఐశ్వర్యం వాపి లోకానాం కామయే న త్వయా వినా৷৷2.31.5৷৷"},{"sloka":"ఏవం బ్రువాణస్సౌమిత్రిర్వనవాసాయ నిశ్చితః.రామేణ బహుభిస్సాన్త్వైర్నిషిధ్దః పునరబ్రవీత్৷৷2.31.6৷৷"},{"sloka":"అనుజ్ఞాతశ్చ భవతా పూర్వమేవ యదస్మ్యహమ్.కిమిదానీం పునరిదం క్రియతే మన్నివారణమ్৷৷2.31.7৷৷"},{"sloka":"యదర్థం ప్రతిషేధో మే క్రియతే గన్తుమిచ్ఛతః.ఏతదిచ్ఛామి విజ్ఞాతుం సంశయో హి మమానఘ!৷৷2.31.8৷৷"},{"sloka":"తతోబ్రవీన్మహాతేజా రామో లక్ష్మణమగ్రతః.స్థితం ప్రాగ్గామినం వీరం యాచమానం కృతాఞ్జలిమ్৷৷2.31.9৷৷"},{"sloka":"స్నిగ్ధో ధర్మరతో వీరస్సతతం సత్పథే స్థితః.ప్రియః ప్రాణసమో వశ్యో భ్రాతా చాపి సఖా చ మే৷৷2.31.10৷৷"},{"sloka":"మయాద్య సహ సౌమిత్రే! త్వయి గచ్ఛతి తద్వనమ్.కో భరిష్యతి కౌసల్యాం సుమిత్రాం వా యశస్వినీమ్৷৷2.31.11৷৷"},{"sloka":"అభివర్షతి కామైర్యః పర్జన్యః పృథివీమివ.స కామపాశపర్యస్తో మహాతేజా మహీపతిః৷৷2.31.12৷৷"},{"sloka":"సా హి రాజ్యమిదం ప్రాప్య నృపస్యాశ్వపతే స్సుతా.దుఃఖితానాం సపత్నీనాం న కరిష్యతి శోభనమ్৷৷2.31.13৷৷"},{"sloka":"న స్మరిష్యతి కౌసల్యాం సుమిత్రాం చ సుదుఃఖితామ్.భరతో రాజ్యమాసాద్య కైకేయ్యాం పర్యవస్థితః৷৷2.31.14৷৷"},{"sloka":"తామార్యాం స్వయమేవేహ రాజానుగ్రహణేన వా.సౌమిత్రే! భర కౌశల్యాముక్తమర్థమిమం చర৷৷2.31.15৷৷"},{"sloka":"ఏవం మమ చ తే భక్తిర్భవిష్యతి సుదర్శితా.ధర్మజ్ఞ గురుపూజాయాం ధర్మశ్చాప్యతులో మహాన్৷৷2.31.16৷৷"},{"sloka":"ఏవం కురుష్వ సౌమిత్రే! మత్కృతే రఘునన్దన!.అస్మాభిర్విప్రహీణాయా మాతుర్నో న భవేత్సుఖమ్৷৷2.31.17৷৷"},{"sloka":"ఏవముక్తస్తు రామేణ లక్ష్మణ శ్శ్లక్ష్ణయా గిరా.ప్రత్యువాచ తదా రామం వాక్యజ్ఞో వాక్యకోవిదమ్৷৷2.31.18৷৷"},{"sloka":"తవైవ తేజసా వీర! భరతః పూజయిష్యతి.కౌసల్యాం చ సుమిత్రాం చ ప్రయతో నాత్ర సంశయః৷৷2.31.19৷৷"},{"sloka":"కౌశల్యా బిభృయాదార్యా సహస్రమపి మద్విధాన్.యస్యాస్సహస్రం గ్రామాణాం సమ్ప్రాప్త ముపజీవనమ్৷৷2.31.20৷৷"},{"sloka":"తదాత్మభరణే చైవ మమ మాతుస్తథైవ చ.పర్యాప్తా మద్విధానాం చ భరణాయ యశస్వినీ৷৷2.31.21৷৷"},{"sloka":"కురుష్వ మామనుచరం వైధర్మ్యం నేహ విద్యతే.కృతార్థోహం భవిష్యామి తవ చార్థః ప్రకల్పతే৷৷2.31.22৷৷"},{"sloka":"ధనురాదాయ సశరం ఖనిత్రపిటకాధరః.అగ్రతస్తే గమిష్యామి పన్థానమనుదర్శయన్৷৷2.31.23৷৷"},{"sloka":"ఆహరిష్యామి తే నిత్యం మూలాని చ ఫలాని చ.వన్యాని యాని చాన్యాని స్వాహారాణి తపస్వినామ్৷৷2.31.24৷৷"},{"sloka":"భవాంస్తు సహ వైదేహ్యా గిరిసానుషు రంస్యతే.అహం సర్వం కరిష్యామి జాగ్రత స్స్వపతశ్చ తే৷৷2.31.25৷৷"},{"sloka":"రామస్త్వనేన వాక్యేన సుప్రీతః ప్రత్యువాచ తమ్.వ్రజాపృచ్ఛస్వ సౌమిత్రే! సర్వమేవ సుహృజ్జనమ్৷৷2.31.26৷৷"},{"sloka":"యే చ రాజ్ఞో దదౌ దివ్యే మహాత్మా వరుణ స్స్వయమ్.జనకస్య మహాయజ్ఞే ధనుషీ రౌద్రదర్శనే৷৷2.31.27৷৷అభేద్యకవచే దివ్యే తూణీ చాక్షయసాయకౌ.ఆదిత్యవిమలౌ చోభౌ ఖడ్గౌ హేమపరిష్కృతౌ৷৷2.31.28৷৷సత్కృత్య నిహితం సర్వమేతదాచార్యసద్మని.సర్వమాయుధమాదాయ క్షిప్రమావ్రజ లక్ష్మణ!৷৷2.31.29৷৷"},{"sloka":"స సుహృజ్జనమామన్త్ర్యవనవాసాయ నిశ్చితః.ఇక్ష్వాకుగురుమాగమ్య జగ్రాహాయుధముత్తమమ్৷৷2.31.30৷৷"},{"sloka":"తద్ధివ్యం రాజశార్దూల సత్కృతం మాల్యభూషితమ్.రామాయ దర్శయామాస సౌమిత్రిస్సర్వమాయుధమ్৷৷2.31.31৷৷"},{"sloka":"తమువాచాత్మవాన్ రామః ప్రీత్యా లక్ష్మణమాగతమ్.కాలే త్వమాగత సౌమ్య కాఙ్క్షితే మమ లక్ష్మణ!৷৷2.31.32৷৷"},{"sloka":"అహం ప్రదాతుమిచ్ఛామి యదిదం మామకం ధనమ్.బ్రాహ్మణేభ్యస్తపస్విభ్యస్త్వయా సహ పరన్తప!৷৷2.31.33৷৷"},{"sloka":"వసన్తీహ దృఢం భక్త్యా గురుషు ద్విజసత్తమాః.తేషామపి చ మే భూయస్సర్వేషాఞ్చోపజీవినామ్৷৷2.31.34৷৷"},{"sloka":"వశిష్ఠపుత్రం తు సుయజ్ఞమార్యంత్వమానయాశు ప్రవరం ద్విజానామ్.అభిప్రయాస్యామి వనం సమస్తా-నభ్యర్చ్య శిష్టానపరాన్ ద్విజాతీన్৷৷2.31.35৷৷"}]