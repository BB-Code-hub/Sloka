[{"sloka":"[Rama honours Suyajna with valuable gifts--distributes his wealth to dependents, brahmins and to sageTrijata.]తతశ్శాసన మాజ్ఞాయ భ్రాతు శ్శుభతరం ప్రియమ్.గత్వా స ప్రవివేశాశు సుయజ్ఞస్య నివేశనమ్৷৷2.32.1৷৷"},{"sloka":"తం విప్రమగ్న్యగారస్థం వన్దిత్వా లక్ష్మణోబ్రవీత్.సఖేభ్యాగచ్ఛ పశ్య త్వం వేశ్మ దుష్కరకారిణః৷৷2.32.2৷৷"},{"sloka":"తతస్సన్ధ్యాముపాస్యాశు గత్వా సౌమిత్రిణా సహ.జుష్టం తత్ప్రావిశల్లక్ష్మ్యా రమ్యం రామనివేశనమ్৷৷2.32.3৷৷"},{"sloka":"తమాగతం వేదవిదం ప్రాఞ్జలిస్సీతయా సహ.సుయజ్ఞమభిచక్రామ రాఘవోగ్నిమివార్చితమ్৷৷2.32.4৷৷"},{"sloka":"జాతరూపమయైర్ముఖ్యైరఙ్గదైః కుణ్డలైః శుభైః.సహేమసూత్రైర్మణిభిః కేయూరైర్వలయైరపి৷৷2.32.5৷৷అన్యైశ్చ రత్నైర్బహుభిః కాకుత్స్థః ప్రత్యపూజయత్.సుయజ్ఞం స తదోవాచ రామస్సీతా ప్రచోదితః৷৷2.32.6৷৷"},{"sloka":"హారం చ హేమసూత్రం చ భార్యాయై సౌమ్య హారయ.రశనాం చాధునా సీతా దాతుమిచ్ఛతి తే సఖే!৷৷2.32.7৷৷"},{"sloka":"అఙ్గదాని విచిత్రాణి కేయూరాణి శుభాని చ.ప్రయచ్ఛతి సఖే! తుభ్యం భార్యాయై గచ్ఛతీ వనమ్৷৷2.32.8৷৷"},{"sloka":"పర్యఙ్కమగ్య్రాస్తరణం నానారత్నవిభూషితమ్.తమపీచ్ఛతి వైదేహీ ప్రతిష్ఠాపయితుం త్వయి৷৷2.32.9৷৷"},{"sloka":"నాగ శ్శత్రుఞ్జయో నామ మాతులోయం దదౌ మమ.తం తే గజసహస్రేణ దదామి ద్విజసత్తమ!৷৷2.32.10৷৷"},{"sloka":"ఇత్యుక్తస్స హి రామేణ సుయజ్ఞః ప్రతిగృహృయతత్.రామలక్ష్మణసీతానాం ప్రయుయోజాశిష శ్శుభాః৷৷2.32.11৷৷"},{"sloka":"అథ భ్రాతరమవ్యగ్రం ప్రియం రామః ప్రియంవదః.సౌమిత్రిం తమువాచేదం బ్రహ్మేవ త్రిదశేశ్వరమ్৷৷2.32.12৷৷"},{"sloka":"అగస్త్యం కౌశికం చైవ తావుభౌ బ్రాహ్మణోత్తమౌ. అర్చయాహూయ సౌమిత్రే! రత్నైస్సస్యమివామ్బుభిః৷৷2.32.13৷৷"},{"sloka":"తర్పయస్వ మహాబాహో! గోసహస్రైశ్చ మానద!.సువర్ణై రజతైశ్చైవ మణిభిశ్చ మహాధనైః৷৷2.32.14৷৷"},{"sloka":"కౌసల్యాం చ య ఆశీర్భిర్భక్తః పర్యుపతిష్ఠతి.ఆచార్యస్తైత్తిరీయాణామభిరూపశ్చ వేదవిత్৷৷2.32.15৷৷తస్య యానం చ దాసీశ్చ సౌమిత్రే! సమ్ప్రదాపయ.కౌశేయాని చ వస్త్రాణి యావత్తుష్యతి స ద్విజః৷৷2.32.16৷৷"},{"sloka":"సూతశ్చిత్రరథశ్చార్య సచివస్సుచిరోషితః.తోషయైనం మహార్హైశ్చ రత్నైర్వస్త్రైర్ధనైస్తథా৷৷2.32.17৷৷పశుకాభిశ్చ సర్వాభిర్గవాం దశశతేన చ."},{"sloka":"యే చేమే కఠకాలాపా బహవో దణ్డమాణవాః৷৷2.32.18৷৷నిత్యస్వాధ్యాయశీలత్వాన్నాన్యత్కుర్వన్తి కిఞ్చన.అలసా స్వాదుకామాశ్చ మహతాం చాపి సమ్మతాః৷৷2.32.19৷৷తేషామశీతియానాని రత్నపూర్ణాని దాపయ.శాలివాహసహస్రం చ ద్వే శతే భద్రకాం స్తథా৷৷2.32.20৷৷వ్యఞ్జనార్థం చ సౌమిత్రే! గోసహస్రముపాకురు."},{"sloka":"మేఖలీనాం మహాసఙ్ఘః కౌసల్యాం సముపస్థితః৷৷2.32.21৷৷తేషాం సహస్రం సౌమిత్రే! ప్రత్యేకం సమ్ప్రదాపయ."},{"sloka":"అమ్బా యథా చ సా నన్దేత్కౌసల్యా మమ దక్షిణామ్৷৷2.32.22৷৷తథా ద్విజాతీస్తా న్సర్వాన్ లక్ష్మణార్చయ సర్వశః."},{"sloka":"తత స్సపురుషవ్యాఘ్రస్తద్ధనం లక్ష్మణః స్వయమ్৷৷2.32.23৷৷యథోక్తం బ్రాహ్మణేన్ద్రాణాంమదదాద్ధనదో యథా."},{"sloka":"అథాబ్రవీద్బాష్పకలాంస్తిష్ఠతశ్చోపజీవినః৷৷2.32.24৷৷సమ్ప్రదాయబహుద్రవ్యమేకైకస్యోపజీవనమ్."},{"sloka":"లక్ష్మణస్య చ యద్వేశ్మ గృహం చ యదిదం మమ৷৷2.32.25৷৷అశూన్యం కార్యమేకైకం యావదాగమనం మమ."},{"sloka":"ఇత్యుక్త్వా దుఃఖితం సర్వం జనం తముపజీవినమ్৷৷2.32.26৷৷ఉవాచేదం ధనాధ్యక్షం ధనమానీయతామితి."},{"sloka":"తతోస్య ధనమాజహ్రుస్సర్వమేవోపజీవినః৷৷2.32.27৷৷స రాశిస్సుమహాంస్తత్ర దర్శనీయో హ్యదృశ్యత."},{"sloka":"తతస్సపురుషవ్యాఘ్ర స్తద్ధనం సహలక్ష్మణః৷৷2.32.28৷৷ద్విజేభ్యో బాలవృద్ధేభ్యః కృపణేభ్యోహ్యదాపయత్."},{"sloka":"తత్రాసీత్పిఙ్గలో గార్గ్యస్త్రిజటో నామ వై ద్విజః৷৷2.32.29৷৷క్షతవృత్తిర్వనే నిత్యం ఫాలకుద్దాలలాఙ్గలీ."},{"sloka":"తం వృద్ధం తరుణీ భార్యా బాలానాదాయ దారకాన్৷৷2.32.30৷৷అబ్రవీద్బాహ్మణం వాక్యం దారిద్ర్యేణాభిపీడితా."},{"sloka":"అపాస్య ఫాలం కుద్దాలం కురుష్వ వచనం మమ৷৷2.32.31৷৷రామం దర్శయ ధర్మజ్ఞం యది కిఞ్చిదవాప్స్యసి."},{"sloka":"స భార్యావచనం శ్రుత్వా శాటీమాచ్ఛాద్య దుశ్ఛదామ్৷৷2.32.32৷৷స ప్రాతిష్ఠత పన్థానం యత్ర రామనివేశనమ్."},{"sloka":"భృగ్వఙ్గిరసమం దీప్త్యా త్రిజటం జనసంసది৷৷2.32.33৷৷ఆపఞ్చమాయాః కక్ష్యాయాః నైనం కశ్చిదవారయత్."},{"sloka":"స రాజపుత్రమాసాద్య త్రిజటో వాక్యమబ్రవీత్৷৷2.32.34৷৷నిర్ధనో బహుపుత్రోస్మి రాజపుత్ర! మహాయశః!.ఉఞ్ఛవృత్తిర్వనే నిత్యం ప్రత్యవేక్షస్వ మామితి৷৷2.32.35৷৷"},{"sloka":"తమువాచ తతో రామ: పరిహాస సమన్వితమ్.గవాం సహస్రమప్యేకం న ను విశ్రాణితం మయా৷৷2.32.36৷৷పరిక్షిపసి దణ్డేన యావత్తావదవాప్స్యసి."},{"sloka":"స శాటీం త్వరితః కట్యాం సమ్భ్రాన్తః పరివేష్ట్య తామ్৷৷2.32.37৷৷ఆవిద్ధ్య దణ్డం చిక్షేప సర్వప్రాణేన వేగితః."},{"sloka":"స తీర్త్వా సరయూపారం దణ్డస్తస్య కరాచ్చ్యుతః৷৷2.32.38৷৷గోవ్రజే బహుసాహస్రే పపాతోక్షణసన్నిధౌ."},{"sloka":"తం పరిష్వజ్య ధర్మాత్మా ఆతస్మాత్సరయూతటాత్৷৷2.32.39৷৷ఆనయామాస తా గోపై స్త్రిజటాయాశ్రమం ప్రతి."},{"sloka":"ఉవాచ స తతో రామస్తం గార్గ్యమభిసాన్త్వయన్.మన్యుర్న ఖలు కర్తవ్యః పరిహాసో హ్యయం మమ৷৷2.32.40৷৷"},{"sloka":"ఇదం హి తేజస్తవ యద్దురత్యయం తదేవ జిజ్ఞాసితుమిచ్ఛతా మయా.ఇమం భవానర్థమభి ప్రచోదితోవృణీష్వ కిం చేదపరం వ్యవస్యతి৷৷2.32.41৷৷"},{"sloka":"బ్రవీమి సత్యేన నతేస్తి యన్త్రణా ధనం హి యద్యన్మమ విప్రకారణాత్.భవత్సు సమ్యక్ప్రతిపాదనేన త-న్మయార్జితం ప్రీతియశస్కరం భవేత్৷৷2.32.42৷৷"},{"sloka":"తత స్సభార్య స్త్రిజటో మహాముని-ర్గవామనీకం ప్రతిగృహ్య మోదితః.యశోబలప్రీతిసుఖోపబృంహణీ-స్తదాశిష: ప్రత్యవదన్మహాత్మనః৷৷2.32.43৷৷"},{"sloka":"స చాపి రామః ప్రతిపూర్ణమానసోమహద్ధనం ధర్మబలైరుపార్జితమ్.నియోజయామాస సుహృజ్జనేచిరా-ద్యథార్హసమ్మానవచః ప్రచోదితః৷৷2.32.44৷৷"},{"sloka":"ద్విజ స్సుహృద్భృత్యజనోథవా తదా దరిద్రభిక్షాచరణశ్చ యోభవత్.న తత్ర కశ్చిన్న బభూవ తర్పితోయథార్హసమ్మానన దాన సమ్భ్రమైః৷৷2.32.46৷৷"}]