[{"sloka":"[Rama along with Sita and Lakshmana goes to the residence of Kaikeyi--hears comments on the way.]దత్త్వా తు సహ వైదేహ్యా బ్రాహ్మణేభ్యో ధనం బహు.జగ్మతుః పితరం ద్రష్టుం సీతయా సహ రాఘవౌ৷৷2.33.1৷৷"},{"sloka":"తతో గృహీతే దుష్ప్రేక్షే త్వశోభేతాం తదాయుధే.మాలాదామభిరాబద్ధే సీతయా సమలఙ్కృతే৷৷2.33.2৷৷"},{"sloka":"తతః ప్రాసాదహర్మ్యాణి విమానశిఖరాణి చ.అధిరుహ్య జనశ్శ్రీమానుదాసీనో వ్యలోకయత్৷৷2.33.3৷৷"},{"sloka":"న హి రథ్యాః స్మ శక్యన్తే గన్తుం బహుజనాకులాః.ఆరుహ్య తస్మాత్ప్రాసాదాన్ దీనాః పశ్యన్తి రాఘవమ్৷৷2.33.4৷৷"},{"sloka":"పదాతిం వర్జితచ్ఛత్రం రామం దృష్ట్వా జనాస్తదా.ఊచుర్బహువిధా వాచ శ్శోకోపహతచేతసః৷৷2.33.5৷৷"},{"sloka":"యం యాన్తమనుయాతి స్మ చతురఙ్గబలం మహత్.తమేకం సీతయా సార్ధమనుయాతి స్మ లక్ష్మణః৷৷2.33.6৷৷"},{"sloka":"ఐశ్వర్యస్య రసజ్ఞః సన్ కామినాం చైవ కామదః.నేచ్ఛత్యేవానృతం కర్తుం పితరం ధర్మగౌరవాత్৷৷2.33.7৷৷"},{"sloka":"యా న శక్యా పురా ద్రష్టుం భూతైరాకాశగైరపి.తామద్య సీతాం పశ్యన్తి రాజమార్గగతా జనాః৷৷2.33.8৷৷"},{"sloka":"అఙ్గరాగోచితాం సీతాం రక్తచన్దనసేవినీమ్.వర్షముష్ణం చ శీతం చ నేష్యన్త్యాశు వివర్ణతామ్৷৷2.33.9৷৷"},{"sloka":"అద్య నూనం దశరథస్సత్త్వమావిశ్య భాషతే.న హి రాజా ప్రియం పుత్రం వివాసయితుమర్హతి৷৷2.33.10৷৷"},{"sloka":"నిర్గుణస్యాపి పుత్రస్య కథం స్యాద్విప్రవాసనమ్.కిం పునర్యస్య లోకోయం జితో వృత్తేన కేవలమ్৷৷2.33.11৷৷"},{"sloka":"అనృశంస్యమనుక్రోశః శ్రుతం శీలం దమశ్శమః.రాఘవం శోభయన్త్యేతే షడ్గుణాః పురుషోత్తమమ్৷৷2.33.12৷৷"},{"sloka":"తస్మాత్తస్యోపఘాతేన ప్రజాః పరమపీడితాః.ఔదకానీవ సత్త్వాని గ్రీష్మే సలిలసఙ్క్షయాత్৷৷2.33.13৷৷"},{"sloka":"పీడయా పీడితం సర్వం జగదస్య జగత్పతేః.మూలస్యేవోపఘాతేన వృక్షః పుష్పఫలోపగః৷৷2.33.14৷৷"},{"sloka":"మూలం హ్యేష మనుష్యాణాం ధర్మసారో మహాద్యుతిః.పుష్పం ఫలం చ పత్రం చ శాఖాశ్చాస్యేతరే జనాః৷৷2.33.15৷৷"},{"sloka":"తే లక్ష్మణ ఇవ క్షిప్రం సపత్న్య స్సహబాన్ధవాః.గచ్ఛన్తమనుగచ్ఛామో యేన గచ్ఛతి రాఘవః৷৷2.33.16৷৷"},{"sloka":"ఉద్యానాని పరిత్యజ్య క్షేత్రాణి చ గృహాణి చ.ఏకదుఃఖసుఖా రామమనుగచ్ఛామ ధార్మికమ్৷৷2.33.17৷৷"},{"sloka":"సముద్ధృతనిధానాని పరిధ్వస్తాజిరాణి చ.ఉపాత్త ధనధాన్యాని హృతసారాణి సర్వశః৷৷2.33.18৷৷రజసాభ్యవకీర్ణాని పరిత్యక్తాని దైవతైః.మూషకైఃపరిధావద్భిరుద్బిలైరావృతాని చ৷৷2.33.19৷৷అపేతోదకధూమాని హీనసమ్మార్జనాని చ.ప్రణష్టబలికర్మేజ్యామన్త్రహోమజపాని చ৷৷2.33.20৷৷దుష్కాలేనేవ భగ్నాని భిన్నభాజనవన్తి చ.అస్మాత్త్యక్తాని వేశ్మాని కైకేయీ ప్రతిపద్యతామ్৷৷2.33.21৷৷"},{"sloka":"వనం నగరమేవాస్తు యేన గచ్ఛతి రాఘవః.అస్మాభిశ్చ పరిత్యక్తం పురం సమ్పద్యతాం వనమ్৷৷2.33.22৷৷"},{"sloka":"బిలాని దంష్ట్రిణ స్సర్వే సానూని మృగపక్షిణః.త్యజన్త్వస్మద్భయాద్భీతా గజాస్సింహా వనాని చ৷৷2.33.23৷৷అస్మత్త్యక్తం ప్రపద్యన్తాం సేవ్యమానం త్యజన్తు చ."},{"sloka":"తృణమాంస ఫలాదానాం దేశం వ్యాలమృగద్విజమ్৷৷2.33.24৷৷ప్రపద్యతాం హి కైకేయీ సపుత్రా సహ బాన్ధవైః.రాఘవేణ వనే సర్వే వయం వత్స్యామ నిర్వృతాః৷৷2.33.25৷৷"},{"sloka":"ఇత్యేవం వివిధా వాచో నానాజనసమీరితాః.శుశ్రావ రామః శ్రుత్వా చ న విచక్రేస్య మానసమ్৷৷2.33.26৷৷"},{"sloka":"స తు వేశ్మ పితుర్దూరాత్కైలాసశిఖరప్రభమ్.అభిచక్రామ ధర్మాత్మా మత్తమాతఙ్గవిక్రమః৷৷2.33.27৷৷"},{"sloka":"వినీతవీరపురుషం ప్రవిశ్య తు నృపాలయమ్.దదర్శావస్థితం దీనం సుమన్త్రమవిదూరతః৷৷2.33.28৷৷"},{"sloka":"ప్రతీక్షమాణోపి జనం తదార్త-మనార్తరూపః ప్రహసన్నివాథ.జగామ రామః పితరం దిదృక్షుఃపితుర్నిదేశం విధివచ్చికీర్షుః৷৷2.33.29৷৷"},{"sloka":"తత్పూర్వమైక్ష్వాకసుతో మహాత్మారామో గమిష్యన్వనమార్తరూపమ్.వ్యతిష్ఠత ప్రేక్ష్య తదా సుమన్త్రంపితుర్మహాత్మా ప్రతిహారణార్థమ్৷৷2.33.30৷৷"},{"sloka":"పితుర్నిదేశేన తు ధర్మవత్సలఃవనప్రవేశే కృతబుద్ధినిశ్చయః.స రాఘవః ప్రేక్ష్య సుమన్త్రమబ్రవీ-న్నివేదయస్వాగమనం నృపాయ మే৷৷2.33.31৷৷"}]