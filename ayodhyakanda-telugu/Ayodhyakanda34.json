[{"sloka":"[Rama,  Sita and Lakshmana take leave of Dasaratha---Dasaratha falls unconscious.]తతః కమలపత్రాక్షః శ్యామో నిరుపమో మహాన్.ఉవాచ రామ స్తం సూతం పితురాఖ్యాహి మామితి৷৷2.34.1৷৷"},{"sloka":"స రామప్రేషితః క్షిప్రం సన్తాపకలుషేన్ద్రియః.ప్రవిశ్య నృపతిం సూతో నిశ్వసన్తం దదర్శ హ ৷৷2.34.2৷৷"},{"sloka":"ఉపరక్తమివాదిత్యం భస్మచ్ఛన్నమివానలమ్.తటాకమివ నిస్తోయమపశ్యజ్జగతీపతిమ్৷৷2.34.3৷৷"},{"sloka":"ఆలోక్య తు మహాప్రాజ్ఞః పరమాకులచేతసమ్.రామమేవానుశోచన్తం సూతః ప్రాఞ్జలిరాసదత్৷৷2.34.4৷৷"},{"sloka":"తం వర్ధయిత్వా రాజానం పూర్వం సూతో జయాశిషా.భయవిక్లబయా వాచా మన్దయా శ్లక్ష్ణమబ్రవీత్৷৷2.34.5৷৷"},{"sloka":"అయం స పురుషవ్యాఘ్రో ద్వారి తిష్ఠతి తే సుతః.బ్రాహ్మణేభ్యో ధనం దత్వా సర్వఞ్చైవోపజీవినామ్৷৷2.34.6৷৷"},{"sloka":"స త్వా పశ్యతు భద్రం తే రామస్సత్యపరాక్రమః.సర్వాన్ సుహృద ఆపృచ్ఛ్య త్వామిదానీం దిదృక్షతే৷৷1.34.7৷৷"},{"sloka":"గమిష్యతి మహారణ్యం తం పశ్య జగతీపతే.వృతం రాజగుణై స్సర్వైరాదిత్యమివ రశ్మిభిః৷৷2.34.8৷৷"},{"sloka":"స సత్యవాదీ ధర్మాత్మా గామ్భీర్యాత్సాగరోపమః.ఆకాశ ఇవ నిష్పఙ్కో నరేన్ద్రః ప్రత్యువాచ తమ్৷৷2.34.9৷৷"},{"sloka":"సుమంన్త్రానయ మే దారాన్ యే కేచిదిహ మామకాః.దారైః పరివృతస్సర్వైర్ద్రష్టుమిచ్ఛామి ధార్మికమ్৷৷2.34.10৷৷"},{"sloka":"సోన్తఃపురమతీత్యైవ స్త్రియస్తా వాక్యమబ్రవీత్.ఆర్యాహ్వయతి వో రాజా గమ్యతాం తత్ర మా చిరమ్৷৷2.34.11৷৷"},{"sloka":"ఏవముక్తాః స్త్రియ స్సర్వాః సుమన్త్రేణ నృపాజ్ఞయా.ప్రచక్రము స్తద్భవనం భర్తురాజ్ఞాయ శాసనమ్৷৷2.34.12৷৷"},{"sloka":"అర్ధసప్తశతాస్తాస్తు ప్రమదాస్తామ్రలోచనాః.కౌసల్యాం పరివార్యాథ శనైర్జగ్ముర్ధృతవ్రతాః৷৷2.34.13৷৷"},{"sloka":"ఆగతేషు చ దారేషు సమవేక్ష్య మహీపతిః.ఉవాచ రాజా తం సూతం సుమన్త్రానయ మే సుతమ్৷৷2.34.14৷৷"},{"sloka":"స సూతో రామమాదాయ లక్ష్మణం మైథిలీం తదా.జగామాభిముఖస్తూర్ణం సకాశం జగతీపతేః৷৷2.34.15৷৷"},{"sloka":"స రాజా పుత్రమాయాన్తం దృష్ట్వా దూరాత్కృతాఞ్జలిమ్.ఉత్పపాతాసనాత్తూర్ణమార్త స్త్రీజనసంవృతః৷৷2.34.16৷৷"},{"sloka":"సోభిదుద్రావ వేగేన రామం దృష్ట్వా విశామ్పతిః.తమసంప్రాప్య దుఃఖార్తః పపాత భువి మూర్ఛితః৷৷2.34.17৷৷"},{"sloka":"తం రామోభ్యపతత్ క్షిప్రం లక్ష్మణశ్చ మహారథః.విసంజ్ఞమివ దుఃఖేన సశోకం నృపతిం తదా৷৷2.34.18৷৷"},{"sloka":"స్త్రీసహస్రనినాదశ్చ సంజజ్ఞే రాజవేశ్మని.  హా హా రామేతి సహసా భూషణధ్వనిమూర్ఛితః৷৷2.34.19৷৷"},{"sloka":"తం పరిష్వజ్య బాహుభ్యాం తావుభౌ రామలక్ష్మణౌ.పర్యంఙ్కే సీతయా సార్ధం రుదన్తః సమవేశయన్৷৷2.34.20৷৷"},{"sloka":"అథ రామో ముహూర్తేన లబ్ధసంజ్ఞం మహీపతిమ్. ఉవాచ ప్రాఞ్జలిర్భూత్వా శోకార్ణవపరిప్లుతమ్৷৷2.34.21৷৷"},{"sloka":"ఆపృచ్ఛే త్వాం మహారాజ సర్వేషామీశ్వరోసి నః.ప్రస్థితం దణ్డకారణ్యం పశ్య త్వం కుశలేన మామ్৷৷2.34.22৷৷"},{"sloka":"లక్ష్మణం చానుజానీహి సీతా చాన్వేతి మాం వనమ్.కారణైర్బహుభి స్తథ్యైర్వార్యమాణౌ న చేచ్ఛతః৷৷2.34.23৷৷"},{"sloka":"అనుజానీహి సర్వాన్నః శోకముత్సృజ్య మానద.లక్ష్మణం మాం చ సీతాం చ ప్రజాపతిరివ ప్రజాః৷৷2.34.24৷৷"},{"sloka":"ప్రతీక్షమాణమవ్యగ్రమనుజ్ఞాం జగతీపతేః.ఉవాచ రాజా సమ్ప్రేక్ష్య వనవాసాయ రాఘవమ్৷৷2.34.25৷৷"},{"sloka":"అహం రాఘవ! కైకేయ్యా వరదానేన మోహితః.అయోధ్యాయాస్త్వమేవాద్య భవ రాజా నిగృహ్య మామ్৷৷2.34.26৷৷"},{"sloka":"ఏవముక్తో నృపతినా రామో ధర్మభృతాం వరః.ప్రత్యువాచాఞ్జలిం కృత్వా పితరం వాక్యకోవిదః৷৷2.34.27৷৷"},{"sloka":"భవాన్వర్ష సహస్రాయ పృథివ్యా నృపతే! పతిః.అహం త్వరణ్యేవత్స్యామి న మే కార్యం త్వయానృతమ్৷৷2.34.28৷৷"},{"sloka":"నవ పఞ్చ చ వర్షాణి వనవాసే విహృత్య తే.పునఃపాదౌ గ్రహీష్యామి ప్రతిజ్ఞాన్తే నరాధిప!৷৷2.34.29৷৷"},{"sloka":"రుదన్నార్తః ప్రియం పుత్రం సత్యపాశేన సంయతః.కైకేయ్యా చోద్యమానస్తు మిథో రాజా తమబ్రవీత్৷৷2.34.30৷৷"},{"sloka":"శ్రేయసే వృద్ధయే తాత! పునరాగమనాయ చ.గచ్ఛస్వారిష్టమవ్యగ్రః పన్థానమకుతోభయమ్৷৷2.34.31৷৷"},{"sloka":"న హి సత్యాత్మనస్తాత! ధర్మాభిమనస స్తవ.వినివర్తయితుం బుద్ధిః శక్యతే రఘునన్దన৷৷2.34.32৷৷"},{"sloka":"అద్య త్విదానీం రజనీం పుత్ర! మా గచ్ఛ సర్వథా.ఏకాహదర్శనేనాపి సాధు తావచ్చరామ్యహమ్৷৷2.34.33৷৷"},{"sloka":"మాతరం మాం చ సమ్పశ్యన్ వసేమామద్య శర్వరీమ్!.తర్పిత స్సర్వకామైస్త్వం శ్వః కాలే సాధయిష్యసి৷৷.2.34.34৷৷"},{"sloka":"దుష్కరం క్రియతే పుత్ర సర్వథా రాఘవ! త్వయా.మత్ప్రియార్థం ప్రియాంస్త్యక్త్వా యద్యాసి విజనం వనమ్৷৷2.34.35৷৷"},{"sloka":"న చైతన్మే ప్రియం పుత్ర శపే సత్యేన రాఘవ.ఛన్నయా చలితస్త్వస్మి స్త్రియా ఛన్నాగ్నికల్పయా৷৷2.34.36৷৷"},{"sloka":"వఞ్చనా యా తు లబ్ధా మే తాం త్వం నిస్తర్తుమిచ్ఛసి.అనయా వృత్తసాదిన్యా కైకేయ్యాభిప్రచోదితః৷৷.2.34.37৷৷"},{"sloka":"న చైతదాశ్చర్యతమం యత్తజ్యేష్ఠస్సుతో మమ.అపానృతకథం పుత్ర! పితరం కర్తుమిచ్ఛసి৷৷2.34.38৷৷"},{"sloka":"అథ రామస్తథా శ్రుత్వా పితురార్తస్య భాషితమ్.లక్ష్మణేన సహ భ్రాత్రా దీనో వచనమబ్రవీత్৷৷2.34.39৷৷"},{"sloka":"ప్రాప్స్యామి యానద్య గుణాన్కో మే శ్వస్తాన్ ప్రదాస్యతి.అపక్రమణమేవాతః సర్వకామైరహం వృణే৷৷2.34.40৷৷"},{"sloka":"ఇయం సరాష్ట్రా సజనా ధనధాన్యసమాకులా. మయా విసృష్టా వసుధా భరతాయ ప్రదీయతామ్৷৷2.34.41৷৷"},{"sloka":"వనవాసకృతా బుద్ధిర్న చ మేద్య చలిష్యతి.యస్తుష్టేన వరో దత్తః కైకేయ్యై వరద! త్వయా৷৷2.34.42৷৷దీయతాం నిఖిలేనైవ సత్యస్త్వం భవ పార్థివ."},{"sloka":"అహం నిదేశం భవతో యథోక్తమనుపాలయన్৷৷2.34.43৷৷చతుర్దశ సమా వత్స్యే వనే వనచరైస్సహ."},{"sloka":"మా విమర్శో వసుమతీ భరతాయ ప్రదీయతామ్৷৷2.34.44৷৷న హి మే కాఙ్క్షితం రాజ్యం సుఖమాత్మని వా ప్రియమ్.యథానిదేశం కర్తుం వై తవైవ రఘునన్దన৷৷2.34.45৷৷"},{"sloka":"అపగచ్ఛతు తే దు:ఖం మాభూర్బాష్పపరిప్లుతః.న హి క్షుభ్యతి దుర్ధర్షః సముద్రః సరితాం పతిః৷৷2.34.46৷৷"},{"sloka":"నైవాహం రాజ్యమిచ్ఛామి న సుఖం న చ మేదినీమ్.నైవ సర్వానిమాన్ కామా న్నస్వర్గం నైవ జీవితమ్৷৷2.34.47৷৷"},{"sloka":"త్వామహం సత్యమిచ్ఛామి నానృతం పురుషర్షభ.ప్రత్యక్షం తవ సత్యేన సుకృతేన చ తే శపే৷৷2.34.48৷৷"},{"sloka":"న చ శక్యం మయా తాత! స్థాతుం క్షణమపి ప్రభో.   స శోకం ధారయస్వేమం న హి మేస్తి విపర్యయః৷৷2.34.49৷৷"},{"sloka":"అర్థితో హ్యస్మి కైకేయ్యా వనం గచ్ఛేతి రాఘవ.మయా చోక్తం వ్రజామీతి తత్సత్యమనుపాలయే৷৷2.34.50৷৷"},{"sloka":"మా చోత్కణ్ఠాం కృథా దేవ! వనే రంస్యామహే వయమ్.ప్రశాన్తహరిణాకీర్ణే నానాశకునినాదితే৷৷2.34.51৷৷"},{"sloka":"పితా హి దైవతం తాత! దేవతానామపి స్మృతమ్.తస్మాద్దైవతమిత్యేవ కరిష్యామి పితుర్వచః৷৷2.34.52৷৷"},{"sloka":"చతుర్దశసు వర్షేషు గతేషు నరసత్తమ.పునర్ద్రక్ష్యసి మాం ప్రాప్తం సన్తాపోయం విముచ్యతామ్৷৷2.34.53৷৷"},{"sloka":"యేన సంస్తమ్భనీయోయం సర్వో బాష్పగలో జనః.స త్వం పురుషశార్దూల! కిమర్థం విక్రియాం గతః৷৷2.34.54৷৷"},{"sloka":"పురం చ రాష్ట్రం చ మహీ చ కేవలామయా నిసృష్టా భరతాయ దీయతామ్.అహం నిదేశం భవతోనుపాలయన్వనం గమిష్యామి చిరాయ సేవితుమ్৷৷2.34.55৷৷"},{"sloka":"మయా నిసృష్టాం భరతో మహీమిమాంసశైలషణ్డాం సపురాం సకాననామ్. శివాం సుసీమామనుశాస్తు కేవలంత్వయా యదుక్తం నృపతే తథాస్తు తత్৷৷2.34.56৷৷"},{"sloka":"న మే తథా పార్థివ ధీయతే మనో మహత్సు కామేషు న చాత్మనఃప్రియే.యథా నిదేశే తవ శిష్టసమ్మతేవ్యపైతు దుఃఖం తవ మత్కృతేనఘ৷৷2.34.57৷৷"},{"sloka":"తదద్య నైవానఘ రాజ్యమవ్యయంన సర్వకామాన్న సుఖం న మైథిలీమ్.న జీవితం త్వామనృతేన యోజయన్వృణీయ సత్యం వ్రతమస్తు తే తథా৷৷2.34.58৷৷"},{"sloka":"ఫలాని మూలాని చ భక్షయన్వనేగిరీంశ్చ పశ్యన్ సరితస్సరాంసి చ.వనం ప్రవిశ్యైవ విచిత్రపాదపమ్సుఖీ భవిష్యామి తవాస్తు నిర్వృతిః৷৷2.34.59৷৷"},{"sloka":"ఏవం స రాజా వ్యసనాభిపన్నఃశోకేన దుఃఖేన చ తామ్యమానః.ఆలిఙ్గ్య పుత్రం సువినష్టసంజ్ఞోమోహం గతో నైవ చిచేష్ట కింఞ్చిత్৷৷2.34.60৷৷"},{"sloka":"దేవ్యస్తత స్సంరురుదుస్సమేతా స్తాం వర్జయిత్వా నరదేవపత్నీమ్.రుదన్ సుమన్త్రోపి జగామ మూర్ఛాంహాహాకృతం తత్ర బభూవ సర్వమ్৷৷2.34.61৷৷"}]