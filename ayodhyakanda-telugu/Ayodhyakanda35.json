[{"sloka":"[Sumantra pleads with Kaikeyi to change her mind--Kaikeyi refuses.]తతో నిర్ధూయ సహసా శిరో నిశ్శ్వస్య చాసకృత్. పాణౌ పాణిం వినిష్పిష్య దన్తాన్ కటకటాప్య చ ৷৷2.35.1৷৷లోచనే కోపసంరక్తే వర్ణం పూర్వోచితం జహత్. కోపాభిభూతస్సహసా సన్తాపమశుభం గతః৷৷2.35.2৷৷మనః సమీక్షమాణశ్చ సూతో దశరథస్య సః. కమ్పయన్నివ కైకేయ్యా హృదయం వాక్ఛరైశ్శితైః ৷৷2.35.3৷৷వాక్యవజ్రైరనుపమైర్నిర్భిన్దన్నివ చాశుభైః. కైకేయ్యా స్సర్వమర్మాణి సుమన్త్రః ప్రత్యభాషత৷৷2.35.4৷৷"},{"sloka":"తతో నిర్ధూయ సహసా శిరో నిశ్శ్వస్య చాసకృత్. పాణౌ పాణిం వినిష్పిష్య దన్తాన్ కటకటాప్య చ ৷৷2.35.1৷৷లోచనే కోపసంరక్తే వర్ణం పూర్వోచితం జహత్. కోపాభిభూతస్సహసా సన్తాపమశుభం గతః৷৷2.35.2৷৷మనః సమీక్షమాణశ్చ సూతో దశరథస్య సః. కమ్పయన్నివ కైకేయ్యా హృదయం వాక్ఛరైశ్శితైః ৷৷2.35.3৷৷వాక్యవజ్రైరనుపమైర్నిర్భిన్దన్నివ చాశుభైః. కైకేయ్యా స్సర్వమర్మాణి సుమన్త్రః ప్రత్యభాషత৷৷2.35.4৷৷"},{"sloka":"యస్యాస్తవ పతిస్త్యక్తో రాజా దశరథః స్వయమ్. భర్తా సర్వస్య జగతః స్థావరస్య చరస్య చ৷৷2.35.5৷৷న హ్యకార్యతమం కిఞ్చిత్తవ దేవీహ విద్యతే. "},{"sloka":"పతిఘ్నీం త్వామహం మన్యే కులఘ్నీమపి చాన్తతః৷৷2.35.6৷৷యన్మహేన్ద్రమివాజయ్యం దుష్ప్రకమ్ప్యమివాచలమ్.మహోదధిమివాక్షోభ్యం సన్తాపయసి కర్మభిః৷৷2.35.7৷৷"},{"sloka":"మావమంస్థా దశరథం భర్తారం వరదం పతిమ్. భర్తురిచ్ఛా హి నారీణాం పుత్రకోట్యా విశిష్యతే৷৷2.35.8৷৷"},{"sloka":"యథావయో హి రాజ్యాని ప్రాప్నువన్తి నృపక్షయే. ఇక్ష్వాకుకులనాథేస్మిం స్తల్లోపయితుమిచ్ఛసి৷৷2.35.9৷৷"},{"sloka":"రాజా భవతు తే పుత్రో భరతశ్శాస్తు మేదినీమ్.వయం తత్ర గమిష్యామో రామో యత్ర గమిష్యతి৷৷2.35.10৷৷"},{"sloka":"న హి తే విషయే కశ్చిద్ ర్బ్రాహ్మణో వస్తుమర్హతి. తాదృశం త్వమమర్యాదమద్య కర్మ చికీర్షసి৷৷2.35.11৷৷"},{"sloka":"నూనం సర్వే గమిష్యామో మార్గం రామనిషేవితమ్.త్యక్తాయా బాన్ధవైః సర్వైర్బ్రాహ్మణైః సాధుభిః సదా৷৷2.35.12৷৷కా ప్రీతీ రాజ్యలాభేన తవ దేవి భవిష్యతి. తాదృశం త్వమమర్యాదం కర్మ కర్తుం చికీర్షసి৷৷2.35.13৷৷"},{"sloka":"ఆశ్చర్యమివ పశ్యామి యస్యాస్తే వృత్తమీదృశమ్.ఆచరన్త్యా న వివృతా సద్యో భవతి మేదినీ৷৷2.35.14৷৷"},{"sloka":"మహాబ్రహ్మర్షిసృష్టాః వా జ్వలన్తో భీమదర్శనాః.ధిగ్వాగ్దణ్డా న హింసన్తి రామప్రవ్రాజనే స్థితామ్৷৷2.35.15৷৷"},{"sloka":"ఆRమ్రం ఛిత్వా కుఠారేణ నిమ్బం పరిచరేత్తు యః.యశ్చైనం పయసా సిఞ్చేన్నైవాస్య మధురో భవేత్৷৷2.35.16৷৷"},{"sloka":"అభిజాత్యం హి తే మన్యే  యథా మాతుస్తథైవ చ.న హి నిమ్బాత్స్రవేత్ క్షైద్రం లోకే నిగదితం వచః৷৷2.35.17৷৷"},{"sloka":"తవ మాతురసద్గ్రాహం విద్మః పూర్వం యథాశ్రుతమ్.పితుస్తే వరదః కశ్చిద్దదౌ వరమనుత్తమమ్৷৷2.35.18৷৷సర్వభూతరుతం తస్మాత్సంజజ్ఞే వసుధాధిపః. తేన తిర్యగ్గతానాం చ భూతానాం విదితం వచః৷৷2.35.19৷৷"},{"sloka":"తతో జృమ్భస్య శయనే విరుతాద్భూరివర్చసః.పితుస్తే విదితో భావ స్స తత్ర బహుధాహసత్৷৷2.35.20৷৷"},{"sloka":"తత్ర తే జననీ క్రుద్ధా మృత్యుపాశమభీప్సతీ.హాసం తే నృపతే! సౌమ్య జిజ్ఞాసామీతి చాబ్రవీత్৷৷2.35.21৷৷"},{"sloka":"నృపశ్చోవాచ తాం దేవీం దేవి! శంసామి తే యది. తతో మే మరణం సద్యో భవిష్యతి న సంశయః৷৷2.35.22৷৷"},{"sloka":"మాతా తే పితరం దేవి! తతః కేకయమబ్రవీత్. శంస మే జీవ వా మా వా న మామపహసిష్యసి৷৷2.35.23৷৷"},{"sloka":"ప్రియయా చ తథోక్త స్సన్ కేకయః పృథివీపతిః.తస్మై తం వరదాయార్థం కథయామాస తత్త్వతః৷৷2.35.24৷৷"},{"sloka":"తతః స్స వరదః సాధురాజానం ప్రత్యభాషత.మ్రియతాం ధ్వంసతాం వేయం మా కృథాస్త్వం మహీపతే!৷৷2.35.25৷৷"},{"sloka":"స తచ్ఛ్రుత్వా వచస్తస్య ప్రసన్నమనసో నృపః. మాతరం తే నిరస్యాశు విజహార కుబేరవత్৷৷2.35.26৷৷"},{"sloka":"తథా త్వమపి రాజానం దుర్జనాచరితే పథి. అసద్గ్రాహమిమం మోహాత్కురుషే పాపదర్శిని৷৷2.35.27৷৷"},{"sloka":"సత్యశ్చాద్య ప్రవాదోయం లౌకికః ప్రతిభాతి మా. పితృన్ సమనుజాయన్తే నరా మాతరమఙ్గనాః৷৷2.35.28৷৷"},{"sloka":"నైవం భవ గృహాణేదం యదాహ వసుధాధిపః.భర్తురిచ్ఛాముపాస్వేహ జనస్యాస్య గతిర్భవ৷৷2.35.29৷৷"},{"sloka":"మా త్వం ప్రోత్సాహితా పాపైర్దేవరాజసమప్రభమ్. భర్తారం లోకభర్తారమసద్ధర్మముపాదధాః৷৷2.35.30৷৷"},{"sloka":"న హి మిథ్యా ప్రతిజ్ఞాతం కరిష్యతి తవానఘః. శ్రీమాన్దశరథో రాజా దేవి! రాజీవలోచనః৷৷2.35.31৷৷"},{"sloka":"జ్యేష్ఠో వదాన్యః కర్మణ్యః స్వధర్మపరిరక్షితా. రక్షితా జీవలోకస్య బలీ రామోభిషిచ్యతామ్৷৷2.35.32৷৷"},{"sloka":"పరివాదో హి తే దేవి! మహాల్లోకే చరిష్యతి. యది రామో వనం యాతి విహాయ పితరం నృపమ్৷৷2.35.33৷৷"},{"sloka":"స రాజ్యం రాఘవః పాతు భవ త్వం విగతజ్వరా.న హి తే రాఘవాదన్యః క్షమః పురవరే వసేత్৷৷2.35.34৷৷"},{"sloka":"రామే హి యౌవరాజ్యస్థే రాజా దశరథో వనమ్. ప్రవేక్ష్యతి మహేష్వాసః పూర్వవృత్తమనుస్మరన్৷৷2.35.35৷৷"},{"sloka":"ఇతి సాన్త్వైశ్చ తీక్ష్ణైశ్చ కైకేయీం రాజసంసది. సుమన్త్రః క్షోభయామాస భూయ ఏవ కృతాజ్జలిః৷৷2.35.36৷৷"},{"sloka":"నైవ సా క్షుభ్యతే దేవీ న చ స్మ పరిదూయతే. న చాస్యా ముఖవర్ణస్య విక్రియా లక్ష్యతే తదా৷৷2.35.37৷৷"}]