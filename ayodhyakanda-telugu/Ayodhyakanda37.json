[{"sloka":"[Rama puts on bark--Vasistha blames Kaikeyi--says Sita was not ordained to wear bark.]మహామాత్రవచః శ్రుత్వా రామో దశరథం తదా.అభ్యభాషత వాక్యం తు వినయజ్ఞో వినీతవత్৷৷2.37.1৷৷"},{"sloka":"త్యక్తభోగస్య మే రాజన్! వనే వన్యేన జీవతః.కిం కార్యమనుయాత్రేణ త్యక్తసఙ్గస్య సర్వతః৷৷2.37.2৷৷"},{"sloka":"యో హి దత్త్వా ద్విపశ్రేష్ఠం కక్ష్యాయాం కురుతే మనః.రజ్జుస్నేహేన కిం తస్య త్యజతః కుఞ్జరోత్తమమ్৷৷2.37.3৷৷"},{"sloka":"తథా మమ సతాం శ్రేష్ఠ! కిం ధ్వజిన్యా జగత్పతే.సర్వాణ్యేవానుజానామి చీరాణ్యేవానయన్తు మే৷৷2.37.4৷৷"},{"sloka":"ఖనిత్రపిటకే చోభే సమానయత గచ్ఛతః.చతుర్దశ వనే వాసం వర్షాణి వసతో మమ৷৷2.37.5৷৷"},{"sloka":"అథ చీరాణి కైకేయీ స్వయమాహృత్య రాఘవమ్.ఉవాచ పరిధత్స్వేతి జనౌఘే నిరపత్రపా৷৷2.37.6৷৷"},{"sloka":"స చీరే పురుషవ్యాఘ్రః కైకేయ్యా ప్రతిగృహ్య తే.సూక్ష్మవస్త్రమవక్షిప్య మునివస్త్రాణ్యవస్త హ৷৷2.37.7৷৷"},{"sloka":"లక్ష్మణశ్చాపి తత్రైవ విహాయ వసనే శుభే.తాపసాచ్ఛాదనే చైవ జగ్రాహ పితురగ్రతః৷৷2.37.8৷৷"},{"sloka":"అథాత్మపరిధానార్థం సీతా కౌశేయవాసినీ.సమీక్ష్య చీరం సన్త్రస్తా పృషతీ వాగురామివ৷৷2.37.9৷৷"},{"sloka":"సా వ్యపత్రపమాణేవ ప్రగృహ్య చ సుదుర్మనాః.కైకేయీ కుశచీరే తే జానకీ శుభలక్షణా৷৷2.37.10৷৷అశ్రుసమ్పూర్ణ నేత్రా చ ధర్మజ్ఞా ధర్మదర్శినీ.గన్ధర్వరాజప్రతిమం భర్తారమిదమబ్రవీత్৷৷2.37.11৷৷"},{"sloka":"కథం ను చీరం బధ్నన్తి మునయో వనవాసినః.ఇతి హ్యకుశలా సీతా సా ముమోహ ముహుర్ముహుః৷৷2.37.12৷৷"},{"sloka":"కృత్వా కణ్ఠే చ సా చీరమేకమాదాయ పాణినా.తస్థౌ హ్యకుశలా తత్ర వ్రీడితా జనకాత్మజా৷৷2.37.13৷৷"},{"sloka":"తస్యాస్తత్క్షిప్రమాగమ్య రామో ధర్మభృతాం వరః.చీరం బబన్ధ సీతాయాః కౌశేయస్యోపరి స్వయమ్৷৷2.37.14৷৷"},{"sloka":"రామం ప్రేక్ష్య తు సీతాయా బధ్నన్తం చీరముత్తమమ్.అన్తఃపురగతా నార్యో ముముచుర్వారి నేత్రజమ్৷৷2.37.15৷৷"},{"sloka":"ఊచుశ్చ పరమాయస్తా రామం జ్వలితతేజసమ్.వత్స నైవం నియుక్తేయం వనవాసే మనస్వినీ৷৷2.37.16৷৷"},{"sloka":"పితుర్వాక్యానురోధేన గతస్య విజనం వనమ్.తావద్దర్శనమస్యా నః సఫలం భవతు ప్రభో৷৷2.37.17৷৷"},{"sloka":"లక్ష్మణేన సహాయేన వనం గచ్ఛస్వ పుత్రక.నేయమర్హతి కల్యాణీ వస్తుం తాపసవద్వనే৷৷2.37.18৷৷"},{"sloka":"కురు నో యాచనాం పుత్ర! సీతా తిష్ఠతు భామినీ.ధర్మనిత్యస్స్వయం స్థాతుం న హీదానీం త్వమిచ్ఛసి৷৷2.37.19৷৷"},{"sloka":"తాసామేవంవిధా వాచ శృణ్వన్ దశరథాత్మజః.బబన్ధైవ తదా చీరం సీతయా తుల్యశీలయా৷৷2.37.20৷৷"},{"sloka":"చీరే గృహీతే తు తయా సమీక్ష్య నృపతేర్గురుః.నివార్య సీతాం కైకేయీం వసిష్ఠో వాక్యమబ్రవీత్৷৷2.37.21৷৷"},{"sloka":"అతిప్రవృత్తే దుర్మేధే కైకేయి కులపాంసని.వఞ్చయిత్వా చ రాజానం న ప్రమాణేవతిష్ఠసే৷৷2.37.22৷৷"},{"sloka":"న గన్తవ్యం వనం దేవ్యా సీతయా శీలవర్జితే.అనుష్ఠాస్యతి రామస్య సీతా ప్రకృతమాసనమ్৷৷2.37.23৷৷"},{"sloka":"ఆత్మా హి దారాస్సర్వేషాం దారసఙ్గ్రహవర్తినామ్.ఆత్మేయమితి రామస్య పాలయిష్యతి మేదినీమ్৷৷2.37.24৷৷"},{"sloka":"అథ యాస్యతి వైదేహీ వనం రామేణ సఙ్గతా.వయమప్యనుయాస్యామః పురం చేదం గమిష్యతి৷৷2.37.25৷৷"},{"sloka":"అన్తపాలాశ్చ యాస్యన్తి సదారో యత్ర రాఘవః.సహోపజీవ్యం రాష్ట్రం చ పురం చ సపరిచ్ఛదమ్৷৷2.37.26৷৷"},{"sloka":"భరతశ్చ సశత్రుఘ్నశ్చీరవాసా వనేచరః.వనే వసన్తం కాకుత్స్థ మనువత్స్యతి పూర్వజమ్৷৷2.37.27৷৷"},{"sloka":"తత శ్శూన్యాం గతజనాం వసుధాం పాదపై స్సహ.త్వమేకా శాధి దుర్వృత్తా ప్రజానామహితే స్థితా৷৷2.37.28৷৷"},{"sloka":"న హి తద్భవితా రాష్ట్రం యత్ర రామో న భూపతిః.తద్వనం భవితా రాష్ట్రం యత్ర రామో నివత్స్యతి৷৷2.37.29৷৷"},{"sloka":"న హ్యదత్తాం మహీం పిత్రా భరతః శాస్తుమర్హతి.త్వయి వా పుత్రవద్వస్తుం యది జాతో మహీపతేః৷৷2.37.30৷৷"},{"sloka":"యద్యపి త్వం క్షితితలాద్గగనం చోత్పతిష్యసి.పితృర్వంశచరిత్రజ్ఞః సోన్యథా న కరిష్యతి৷৷2.37.31৷৷"},{"sloka":"తత్త్వయా పుత్రగర్ధిన్యా పుత్రస్య కృతమప్రియమ్.లోకే హి స న విద్యేత యో న రామమనువ్రతః৷৷2.37.32৷৷"},{"sloka":"ద్రక్ష్యస్యద్యైవ కైకేయీ పశువ్యాలమృగద్విజాన్.గచ్ఛతస్సహ రామేణ పాదపాంశ్చ తదున్ముఖాన్৷৷2.37.33৷৷"},{"sloka":"అథోత్తమాన్యాభరణాని దేవి!దేహి స్నుషాయై వ్యపనీయ చీరమ్.న చీరమస్యాః ప్రవిధీయతేతిన్యవారయత్తద్వసనం వసిష్టః৷৷2.37.34৷৷"},{"sloka":"ఏకస్య రామస్య వనే నివాస-స్త్వయా వృతఃకేకయరాజపుత్రీ.విభూషితేయం ప్రతికర్మనిత్యా వసత్వరణ్యే సహ రాఘవేణ৷৷2.37.35৷৷"},{"sloka":"యానైశ్చ ముఖ్యైః పరిచారకైశ్చసుసంవృతా గచ్ఛతు రాజపుత్రీ.వస్త్రైశ్చ సర్వైస్సహితైర్విధానైర్నేయం వృతా తే వరసమ్ప్రదానే৷৷2.37.36৷৷"},{"sloka":"తస్మింస్తథా జల్పతి విప్రముఖ్యేగురౌ నృపస్యాప్రతిమప్రభావే.నైవ స్మ సీతా వినివృత్తభావాప్రియస్య భర్తుః ప్రతికారకామా৷৷2.37.37৷৷"}]