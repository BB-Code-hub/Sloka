[{"sloka":"[Dasaratha sends Sumantra to bring Rama again-- briefs him on certain matters and sends him --- Rama visits Kausalya and informs her about the coronation and seeks her blessings.]గతేష్వథ నృపో భూయః పౌరేషు సహ మన్త్రిభిః.మన్త్రయిత్వా తతశ్చక్రే నిశ్చయజ్ఞస్సనిశ్చయమ్৷৷2.4.1৷৷శ్వ ఏవ పుష్యో భవితాశ్వోభిషేచ్యస్తు మే సుతః.రామో రాజీవతామ్రాక్షో యౌవరాజ్య ఇతి ప్రభుః৷৷2.4.2৷৷"},{"sloka":"గతేష్వథ నృపో భూయః పౌరేషు సహ మన్త్రిభిః.మన్త్రయిత్వా తతశ్చక్రే నిశ్చయజ్ఞస్సనిశ్చయమ్৷৷2.4.1৷৷శ్వ ఏవ పుష్యో భవితాశ్వోభిషేచ్యస్తు మే సుతః.రామో రాజీవతామ్రాక్షో యౌవరాజ్య ఇతి ప్రభుః৷৷2.4.2৷৷"},{"sloka":"అథాన్తర్గృహమావిశ్య రాజా దశరథస్తదా.సూతమామన్త్రయామాస రామం పునరిహానయ৷৷2.4.3৷৷"},{"sloka":"ప్రతిగృహ్య స తద్వాక్యం సూతః పునరుపాయయౌ.రామస్య భవనం శీఘ్రం రామమానయితుం పునః৷৷2.4.4৷৷"},{"sloka":"ద్వార్స్థైరావేదితం తస్య రామాయాగమనం పునః.శ్రుత్వైవ చాపి రామస్తం ప్రాప్తం శఙ్కాన్వితోభవత్৷৷2.4.5৷৷"},{"sloka":"ప్రవేశ్య చైనం త్వరితం రామో వచనమబ్రవీత్.యదాగమనకృత్యం తే భూయస్తద్బ్రూహ్యశేషతః৷৷2.4.6৷৷"},{"sloka":"తమువాచ తత స్సూతో రాజా త్వాం ద్రష్టుమిచ్ఛతి.శ్రుత్వా ప్రమాణమత్ర త్వం గమనాయేతరాయ వా৷৷2.4.7৷৷"},{"sloka":"ఇతి సూతవచ శ్శ్రుత్వా రామోథ త్వరయాన్వితః.ప్రయయౌ రాజభవనం పునర్ద్రష్టుం నరేశ్వరమ్৷৷2.4.8৷৷"},{"sloka":"తం శ్రుత్వా సమనుప్రాప్తం రామం దశరథో నృపః.ప్రవేశయామాస గృహం వివక్షుః ప్రియముత్తమమ్৷৷2.4.9৷৷"},{"sloka":"ప్రవిశన్నేవ చ శ్రీమాన్రాఘవో భవనం పితుః.దదర్శ పితరం దూరాత్ప్రణిపత్య కృతాఞ్జలిః৷৷2.4.10৷৷"},{"sloka":"ప్రణమన్తం సముత్థాప్య తం పరిష్వజ్య భూమిపః.ప్రదిశ్య చాస్మై రుచిరమాసనం పునరబ్రవీత్৷৷2.4.11৷৷"},{"sloka":"రామ! వృద్ధోస్మి దీర్ఘాయుర్భుక్తా భోగా మయేప్సితాః.అన్నవద్భిః క్రతుశతై స్తథేష్టం భూరిదక్షిణైః৷৷2.4.12৷৷"},{"sloka":"జాతమిష్టమపత్యం మే త్వమద్యానుపమం భువి.దత్తమిష్టమధీతం చ మయా పురుషసత్తమ!৷৷2.4.13৷৷"},{"sloka":"అనుభూతాని చేష్టాని మయా వీర సుఖాన్యపి.దేవర్షిపితృవిప్రాణామనృణోస్మి తథాత్మనః৷৷2.4.14৷৷"},{"sloka":"న కిఞ్చిన్మమ కర్తవ్యం తవాన్యత్రాభిషేచనాత్.అతో యత్త్వామహం బ్రూయాం తన్మే త్వం కర్తుమర్హసి৷৷2.4.15৷৷"},{"sloka":"అద్య ప్రకృతయస్సర్వాస్త్వామిచ్ఛన్తి నరాధిపమ్.అతస్త్వాం యువరాజానమభిషేక్ష్యామి పుత్రక৷৷2.4.16৷৷"},{"sloka":"అపి చాద్యాశుభాన్రామ! స్వప్నే పశ్యామి దారుణాన్.సనిర్ఘాతా దివోల్కా చ పతతీహ మహాస్వనా৷৷2.4.17৷৷"},{"sloka":"అవష్టబ్ధం చ మే రామ! నక్షత్రం దారుణైర్గ్రహైః.ఆవేదయన్తి దైవజ్ఞాః సూర్యాఙ్గారకరాహుభిః৷৷2.4.18৷৷"},{"sloka":"ప్రాయేణ హి నిమిత్తానామీదృశానాం సముద్భవే.రాజా హి మృత్యుమాప్నోతి ఘోరాం వాపదమృచ్ఛతి৷৷2.4.19৷৷"},{"sloka":"తద్యావదేవ మే చేతో న విముహ్యతి రాఘవ!.తావదేవాభిషిఞ్చస్వ చలా హి ప్రాణినాం మతిః৷৷2.4.20৷৷"},{"sloka":"అద్య చన్ద్రోభ్యుపగతః పుష్యాత్పూర్వం పునర్వసూ.శ్వః పుష్యయోగం నియతం వక్ష్యన్తే దైవచిన్తకాః৷৷2.4.21৷৷"},{"sloka":"తతః పుష్యేభిషిఞ్చస్వ మనస్త్వరయతీవ మామ్.శ్వస్త్వాహమభిషేక్ష్యామి యౌవరాజ్యే పరన్తప!৷৷2.4.22৷৷"},{"sloka":"తస్మాత్త్వయాద్య ప్రభృతి నిశేయం నియతాత్మనా.సహ వధ్వోపవస్తవ్యా దర్భప్రస్తరశాయినా৷৷2.4.23৷৷"},{"sloka":"సుహృదశ్చాప్రమత్తాస్త్వాం రక్షన్త్వద్య సమన్తతః.భవన్తి బహు విఘ్నాని కార్యాణ్యేవంవిధాని హి৷৷2.4.24৷৷"},{"sloka":"విప్రోషితశ్చ భరతో యావదేవ పురాదితః.తావదేవాభిషేకస్తే ప్రాప్తకాలో మతో మమ৷৷2.4.25৷৷"},{"sloka":"కామం ఖలు సతాం వృత్తే భ్రాతా తే భరతస్స్థితః.జ్యేష్ఠానువర్తీ ధర్మాత్మా సానుక్రోశో జితేన్ద్రియః৷৷2.4.26৷৷"},{"sloka":"కిన్తు చిత్తం మనుష్యాణామనిత్యమితి మే మతిః.సతాం చ ధర్మనిత్యానాం కృతశోభి చ రాఘవ!৷৷2.4.27৷৷"},{"sloka":"ఇత్యుక్త స్సోభ్యనుజ్ఞాత శ్శ్వోభావిన్యభిషేచనే.వ్రజేతి రామః పితరమభివాద్యాభ్యయాద్గృహమ్৷৷2.4.28৷৷"},{"sloka":"ప్రవిశ్య చాత్మనో వేశ్మరాజ్ఞోద్దిష్టేభిషేచనే.తత్క్షణేన వినిర్గమ్య మాతురన్తపురం యయౌ৷৷2.4.29৷৷"},{"sloka":"తత్ర తాం ప్రవణామేవ మాతరం క్షౌమవాసినీమ్.వాగ్యతాం దేవతాగారే దదర్శాయాచతీం శ్రియమ్৷৷2.4.30৷৷"},{"sloka":"ప్రాగేవ చాగతా తత్ర సుమిత్రా లక్ష్మణ స్తథా.సీతా చానాయితా శ్రుత్వా ప్రియం రామాభిషేచనమ్৷৷2.4.31৷৷"},{"sloka":"తస్మిన్ కాలే హి కౌశల్యా తస్థావామీలితేక్షణా.సుమిత్రయాన్వాస్యమానా సీతయా లక్ష్మణేన చ৷৷2.4.32৷৷"},{"sloka":"శ్రుత్వా పుష్యేణ పుత్రస్య యౌవరాజ్యాభిషేచనమ్.ప్రాణాయామేన పురుషం ధ్యాయమానా జనార్దనమ్৷৷2.4.33৷৷"},{"sloka":"తథా సనియమామేవ సోభిగమ్యాభివాద్య చ.ఉవాచ వచనం రామో హర్షయంస్తామనిన్దితామ్৷৷2.4.34৷৷"},{"sloka":"అమ్బ! పిత్రా నియుక్తోస్మి ప్రజాపాలనకర్మణి.భవితా శ్వోభిషేకో మే యథా మే శాసనం పితుః৷৷2.4.35৷৷"},{"sloka":"సీతయాప్యుపవస్తవ్యా రజనీయం మయా సహ.ఏవమృత్విగుపాధ్యాయై స్సహ మాముక్తవాన్పితా৷৷2.4.36৷৷"},{"sloka":"యాని యాన్యత్ర యోగ్యాని శ్వోభావిన్యభిషేచనే.తాని మే మఙ్గలాన్యద్య వైదేహ్యాశ్చైవ కారయ৷৷2.4.37৷৷"},{"sloka":"ఏతచ్ఛ్రుత్వా తు కౌశల్యా చిరకాలాభికాఙ్క్షితమ్.హర్షబాష్పకలం వాక్యమిదం రామమభాషత৷৷2.4.38৷৷"},{"sloka":"వత్స! రామ! చిరం జీవ హతాస్తే పరిపన్థినః.జ్ఞాతీన్మే త్వం శ్రియా యుక్త స్సుమిత్రాయాశ్చ నన్దయ৷৷2.4.39৷৷"},{"sloka":"కల్యాణే బత నక్షత్రే మయి జాతోసి పుత్రక.యేన త్వయా దశరథో గుణైరారాధితః పితా৷৷2.4.40৷৷"},{"sloka":"అమోఘం బత మే క్షాన్తం పురుషే పుష్కరేక్షణే.యేయమిక్ష్వాకురాజ్యశ్రీః పుత్ర త్వాం సంశ్రయిష్యతి৷৷2.4.41৷৷"},{"sloka":"ఇత్యేవముక్తో మాత్రేదం రామో భ్రాతరమబ్రవీత్.ప్రాఞ్జలిం ప్రహ్వమాసీనమభివీక్ష్య స్మయన్నివ৷৷2.4.42৷৷"},{"sloka":"లక్ష్మణేమాం మయా సార్ధం ప్రశాధి త్వం వసున్ధరామ్.ద్వితీయం మేన్తరాత్మానం త్వామియం శ్రీరుపస్థితా৷৷2.4.43৷৷"},{"sloka":"సౌమిత్రే! భుఙ్క్ష్వ భోగాంత్స్వమిష్టాన్రాజ్యఫలాని చ.జీవితం చ హి రాజ్యం చ త్వదర్థమభికామయే৷৷2.4.44৷৷"},{"sloka":"ఇత్యుక్త్వా లక్ష్మణం రామో మాతరావభివాద్య చ.అభ్యనుజ్ఞాప్య సీతాం చ జగామ స్వం నివేశనమ్৷৷2.4.45৷৷"}]