[{"sloka":"[On the departure of Rama to the forest, citizens of Ayodhya and women from the inner apartment lament]తస్మిన్స్తు పురుషవ్యాఘ్రే వినిర్యాతి కృతాఞ్జలౌ.ఆర్తశబ్దోహి సఞ్జజ్ఞే స్త్రీణామన్త:పురే మహాన్৷৷2.41.1৷৷"},{"sloka":"అనాథస్య జనస్యాస్య దుర్బలస్య తపస్వినః.యో గతిశ్శరణం చాసీత్స నాథః క్వ ను గచ్ఛతి৷৷2.41.2৷৷"},{"sloka":"న క్రుధ్యత్యభిశప్తోపి క్రోధనీయాని వర్జయన్.క్రుద్ధాన్ప్రసాదయన్సర్వాన్ సమదుఃఖః క్వ గజ్ఛతి৷৷2.41.3৷৷"},{"sloka":"కౌశల్యాయాం మహాతేజా యథా మాతరి వర్తతే.తథా యో వర్తతేస్మాసు మహాత్మా క్వ ను గచ్ఛతి৷৷2.41.4৷৷"},{"sloka":"కైకేయ్యా క్లిశ్యమానేన రాజ్ఞా సఞ్చోదితో వనమ్.పరిత్రాతా జనస్యాస్య జగతః క్వ ను గచ్ఛతి৷৷2.41.5৷৷"},{"sloka":"అహో! నిశ్చేతనో రాజా జీవలోకస్య సమ్ప్రియమ్.ధర్మ్యం సత్యవ్రతం రామం వనవాసే ప్రవత్స్యతి৷৷2.41.6৷৷"},{"sloka":"ఇతి సర్వా మహిష్యస్తా వివత్సా ఇవ ధేనవః.రురుదుశ్చైవ దుఃఖార్తాః సస్వరం చ విచుక్రుశుః৷৷2.41.7৷৷"},{"sloka":"స తమన్తః పురే ఘోరమార్తశబ్దం మహీపతిః.పుత్రశోకాభిసన్తప్తః శ్రుత్వా చాసీత్సుదుఃఖితః৷৷2.41.8৷৷"},{"sloka":"నాగ్నిహోత్రాణ్యహూయన్త నాపచన్ గృహమేధినఃఅకుర్వన్న ప్రజాః కార్యం సూర్యశ్చాన్తరధీయత৷৷2.41.9৷৷"},{"sloka":"వ్యసృజన్ కబలాన్నాగా గావో వత్సాన్న పాయయన్.పుత్రం ప్రథమజం లబ్ధ్వా జననీ నాభ్యనన్దత৷৷2.41.10৷৷"},{"sloka":"త్రిశఙ్కుర్లోహితాఙ్గశ్చ బృహస్పతిబుధావపి.దారుణా స్సోమమభ్యేత్య గ్రహాస్సర్వే వ్యవస్థితాః৷৷2.41.11৷৷"},{"sloka":"నక్షత్రాణి గతార్చీంషి గ్రహాశ్చ గతతేజసః.విశాఖాస్తు సధూమాశ్చ నభసి ప్రచకాశిరే৷৷2.41.12৷৷"},{"sloka":"కాలికానిలవేగేన మహోదధిరివోత్థితః.రామే వనం ప్రవ్రజితే నగరం ప్రచచాల తత్৷৷2.41.13৷৷"},{"sloka":"దిశః పర్యాకులాస్సర్వా స్తిమిరేణేవ సంవృతాః.న గ్రహో నాపి నక్షత్రం ప్రచకాశే నకిఞ్చన৷৷2.41.14৷৷"},{"sloka":"అకస్మాన్నాగరస్సర్వో జనో దైన్యముపాగమత్.ఆహారే వా విహారే వా న కశ్చిదకరోన్మనః৷৷2.41.15৷৷"},{"sloka":"శోకపర్యాయసన్తప్త స్సతతం దీర్ఘముచ్ఛవసన్.అయోధ్యాయాం జనస్సర్వ శ్శుశోచ జగతీపతిమ్৷৷2.41.16৷৷"},{"sloka":"బాష్పపర్యాకులముఖో రాజమార్గగతో జనః.న హృష్టో లక్ష్యతే కశ్చిత్సర్వ శ్శోకపరాయణః৷৷2.41.17৷৷"},{"sloka":"న వాతి పవన శ్శీతో న శశీ సౌమ్యదర్శనః.న సూర్యస్తపతే లోకం సర్వం పర్యాకులం జగత్৷৷2.41.18৷৷"},{"sloka":"అనర్థినస్సుతాః స్త్రీణాం భర్తారో భ్రాతరస్తథా.సర్వే సర్వం పరిత్యజ్య రామమేవాన్వచిన్తయన్৷৷2.41.19৷৷"},{"sloka":"యే తు రామస్య సుహృద స్సర్వే తే మూఢచేతసః.శోకభారేణ చాక్రాన్తా శ్శయనం న జహుస్తదా৷৷2.41.20৷৷"},{"sloka":"తతస్త్వయోధ్యా రహితా మహాత్మనాపురన్దరేణేవ మహీ సపర్వతా.చచాల ఘోరం భయశోకపీడితాసనాగయోధాశ్వగణా ననాద చ৷৷2.41.21৷৷"}]