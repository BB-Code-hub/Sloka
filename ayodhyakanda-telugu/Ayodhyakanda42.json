[{"sloka":"[Grief stricken Dasaratha falls down-- denounces Kaikeyi--reaches the chamber of Kausalya.]యావత్తు నిర్యతస్తస్య రజోరూపమదృశ్యత.నైవేక్ష్వాకువరస్తావత్సఞ్జహారాత్మచక్షుషీ৷৷2.42.1৷৷"},{"sloka":"యావద్రాజా ప్రియం పుత్రం పశ్యత్యత్యన్తధార్మికమ్.తావద్వ్యవర్ధతే వాస్య ధరణ్యాం పుత్రదర్శనే৷৷2.42.2৷৷"},{"sloka":"న పశ్యతి రజోప్యస్య యదా రామస్య భూమిపః.తదార్తశ్చ విషణ్ణశ్చ పపాత ధరణీతలే৷৷2.42.3৷৷"},{"sloka":"తస్య దక్షిణమన్వాగాత్కౌసల్యా బాహుమఙ్గనా.వామం చాస్యాన్వగాత్పార్శ్వం కైకేయీ భరతప్రియా৷৷2.42.4৷৷"},{"sloka":"తాం నయేన చ సమ్పన్నో ధర్మేణ వినయేన చ.ఉవాచ రాజా కైకేయీం సమీక్ష్య వ్యథితేన్ద్రియః৷৷2.42.5৷৷"},{"sloka":"కైకేయి! మా మమాఙ్గాని స్ప్రాక్షీస్త్వం దుష్టచారిణీ.న హి త్వాం ద్రష్టుమిచ్ఛామి న భార్యా న చ బాన్ధవీ৷৷2.42.6৷৷"},{"sloka":"యే చ త్వామనుజీవన్తి నాహం తేషాం న తే మమ.కేవలార్థపరాం హి త్వాం త్యక్తధర్మాం త్యజామ్యహమ్৷৷2.42.7৷৷"},{"sloka":"అగృహ్ణాం యచ్చ తే పాణిమగ్నిం పర్యణయం చ యత్.అనుజానామి తత్సర్వమస్మిన్ లోకే పరత్ర చ৷৷2.42.8৷৷"},{"sloka":"భరతశ్చేత్ప్రతీతః స్యాద్రాజ్యం ప్రాప్యేదమవ్యయమ్.యన్మే స దద్యాత్పిత్రర్థం మామాం తద్దత్తమాగమత్৷৷2.42.9৷৷"},{"sloka":"అథ రేణుసముధ్వస్తం సముత్థాప్య నరాధిపమ్.న్యవర్తత తదా దేవీ కౌశల్యా శోకకర్శితా৷৷2.42.10৷৷"},{"sloka":"హత్వేవ బ్రాహ్మణం కామాత్ స్పృష్ట్వాగ్నిమివ పాణినా.అన్వతప్యత ధర్మాత్మా పుత్రం సఞ్చిన్త్య తాపసమ్ ৷৷2.42.11৷৷"},{"sloka":"నివృత్త్యైవ నివృత్త్యైవ సీదతో రథవర్త్మసు.రాజ్ఞో నాతిబభౌ రూపం గ్రస్తస్యాంశుమతో యథా৷৷2.42.12৷৷"},{"sloka":"విలలాప చ దుఃఖార్తః ప్రియం పుత్రమనుస్మరన్.నగరాన్తమనుప్రాప్తం బుధ్వా పుత్రమథాబ్రవీత్৷৷2.42.13৷৷"},{"sloka":"వాహననాం చ ముఖ్యానాం వహతాం తం మమాత్మజమ్.పదాని పథి దృశ్యన్తే స మహాత్మా న దృశ్యతే৷৷2.42.14৷৷"},{"sloka":"యః సుఖేషూపధానేషు శేతే చన్దనరూషితః.వీజ్యమానో మహార్హాభిః స్త్రీభిర్మమ సుతోత్తమః৷৷2.42.15৷৷స నూనం క్వచిదేవాద్య వృక్షమూలముపాశ్రితః.కాష్ఠం వా యది వాశ్మానముపధాయ శయిష్యతే৷৷2.42.16৷৷"},{"sloka":"ఉత్థాస్యతి చ మేదిన్యాః కృపణః పాంసుకుణ్ఠితః.వినిశ్శ్వసన్ ప్రస్రవణాత్కరేణూనామివర్షభః৷৷2.42.17৷৷"},{"sloka":"ద్రక్ష్యన్తి నూనం పురుషా దీర్ఘబాహుం వనేచరాః.రామముత్థాయ గచ్ఛన్తం లోకనాథమనాథవత్৷৷2.42.18৷৷"},{"sloka":"సా నూనం జనకస్యేష్టా సుతా సుఖసదోచితా.కణ్టకాక్రమణాక్లాన్తా వనమద్య గమిష్యతి৷৷2.42.19৷৷"},{"sloka":"అనభిజ్ఞా వనానాం సా నూనం భయముపైష్యతి.శ్వాపదానర్దితం శ్రుత్వా గమ్భీరం రోమహర్షణమ్৷৷2.42.20৷৷"},{"sloka":"సకామా భవ కైకేయి! విధవా రాజ్యమావస.న హి తం పురుషవ్యాఘ్రం వినా జీవితుముత్సహే৷৷2.42.21৷৷"},{"sloka":"ఇత్యేవం విలపన్ రాజా జనౌఘేనాభిసంవృతః.అపస్నాత ఇవారిష్టం ప్రవివేశ పురోత్తమమ్৷৷2.42.22৷৷"},{"sloka":"శూన్యచత్వరవేశ్మాన్తాం సంవృతాపణదేవతామ్.క్లాన్తదుర్బలదుఃఖార్తాం నాత్యాకీర్ణమహాపథామ్৷৷2.42.23৷৷తామవేక్ష్య పురీం సర్వాం రామమేవానుచిన్తయన్.విలపన్ ప్రావిశద్రాజా గృహం సూర్య ఇవామ్బుదమ్৷৷2.42.24৷৷"},{"sloka":"మహాహ్రదమివాక్షోభ్యం సుపర్ణేన హృతోరగమ్.రామేణ రహితం వేశ్మ వైదేహ్యా లక్ష్మణేన చ৷৷2.42.25৷৷"},{"sloka":"అథ గద్గదశబ్దస్తు విలపన్మనుజాధిపః.ఉవాచ మృదుమన్దార్థం వచనం దీనమస్వరమ్৷৷2.42.26৷৷"},{"sloka":"కౌశల్యాయాం గృహం శీఘ్రం రామమాతుర్నయన్తు మామ్.న హ్యన్యత్ర మమాశ్వాసో హృదయస్య భవిష్యతి৷৷2.42.27৷৷"},{"sloka":"ఇతి బ్రువన్తం రాజానమనయన్ ద్వారదర్శినః.కౌశల్యాయా గృహం తత్ర న్యవేశ్యత వినీతవత్৷৷2.42.28৷৷"},{"sloka":"తతస్తస్య ప్రవిష్టస్య కౌశల్యాయా నివేశనమ్.అధిరుహ్యాపి శయనం బభూవ లులితం మనః৷৷2.42.29৷৷"},{"sloka":"పుత్రద్వయవిహీనం చ స్నుషయాపి వివర్జితమ్.అపశ్యద్భవనం రాజా నష్టచన్ద్రమివామ్బరమ్৷৷2.42.30৷৷"},{"sloka":"తచ్చ దృష్ట్వా మహారాజో భుజముద్యమ్య వీర్యవాన్.ఉచ్చైస్స్వరేణ చుక్రోశ హా! రాఘవ! జహాసి మామ్৷৷2.42.31৷৷"},{"sloka":"సుఖితా బత తం కాలం జీవిష్యన్తి నరోత్తమాః.పరిష్వజన్తో యే రామం ద్రక్ష్యన్తి పునరాగతమ్৷৷2.42.32৷৷"},{"sloka":"అథ రాత్ర్యాం ప్రపన్నాయాం కాలరాత్ర్యామివాత్మనః.అర్ధరాత్రే దశరథః కౌశల్యామిదమబ్రవీత్৷৷2.42.33৷৷"},{"sloka":"రామం మేనుగతా దృష్టిరద్యాపి న నివర్తతే.న త్వా పశ్యామి కౌసల్యే! సాధు మాం పాణినా స్పృశ৷৷2.42.34৷৷"},{"sloka":"తం రామమేవానువిచిన్తయన్తం సమీక్ష్య దేవీ శయనే నరేన్ద్రమ్.ఉపోపవిశ్యాధికమార్తరూపా వినిశ్వసన్తీ విలలాప కృచ్ఛ్రమ్৷৷2.42.35৷৷"}]