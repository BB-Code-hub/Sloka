[{"sloka":"[Lamentations of Kausalya.]తతః సమీక్ష్య శయనే సన్నం శోకేన పార్థివమ్.కౌశల్యా పుత్రశోకార్తా తమువాచ మహీపతిమ్৷৷2.43.1৷৷"},{"sloka":"రాఘవే నరశార్దూలే విషముప్త్వాహిజిహ్మగా.  విచరిష్యతి కైకేయీ నిర్ముక్తేవ హి పన్నగీ৷৷2.43.2৷৷"},{"sloka":"వివాస్య రామం సుభగా లబ్ధకామా సమాహితా.త్రాసయిష్యతి మాం భూయో దుష్టాహిరివ వేశ్మని৷৷2.43.3৷৷"},{"sloka":"అథ స్మ నగరే రామశ్చరన్ భైక్షం గృహే వసేత్.కామకారో వరం దాతుమపి దాసం మమాత్మజమ్৷৷2.43.4৷৷"},{"sloka":"పాతయిత్వా తు కైకేయ్యా రామం స్థానాద్యథేష్టతః.ప్రదిష్టో రక్షసాం భాగః పర్వణీవాహితాగ్నినా৷৷2.43.5৷৷"},{"sloka":"గజరాజగతిర్వీరో మహాబాహుర్ధనుర్ధరః. వనమావిశతే నూనం సభార్య స్సహ లక్ష్మణః৷৷2.43.6৷৷"},{"sloka":"వనే త్వదృష్టదుఃఖానాం కేకయ్యానుమతే త్వయా.త్యక్తానాం వనవాసాయ కాన్వవస్థా భవిష్యతి৷৷2.43.7৷৷"},{"sloka":"తే రత్నహీనాస్తరుణాః ఫలకాలే వివాసితాః.కథం వత్స్యన్తి కృపణాః ఫలమూలైః కృతాశనాః৷৷2.43.8৷৷"},{"sloka":"అపీదానీం స కాలస్స్యాన్మమ శోకక్షయ శ్శివః.సభార్యం యత్సహ భ్రాత్రా పశ్యేయమిహ రాఘవమ్৷৷2.43.9৷৷"},{"sloka":"శ్రృత్వైవోపస్థితౌ వీరౌ కదాయోధ్యా భవిష్యతి.యశస్వినీ హృష్టజనా సూచ్ఛ్రితధ్వజమాలినీ৷৷2.43.10৷৷"},{"sloka":"కదా ప్రేక్ష్య నరవ్యాఘ్రావరణ్యాత్పునరాగతౌ.నన్దిష్యతి పురీ హృష్టా సముద్ర ఇవ పర్వణి৷৷2.43.11৷৷"},{"sloka":"కదాయోధ్యాం మహాబాహుః పురీం వీరః ప్రవేక్ష్యతి.పురస్కృత్య రథే సీతాం వృషభో గోవధూమివ৷৷2.43.12৷৷"},{"sloka":"కదా ప్రాణిసహస్రాణి రాజమార్గే మమాత్మజౌ.లాజైరవకిరిష్యన్తి ప్రవిశన్తావరిన్దమౌ৷৷2.43.13৷৷"},{"sloka":"ప్రవిశన్తౌ కదాయోధ్యాం ద్రక్ష్యామి శుభకుణ్డలౌ.ఉదగ్రాయుధనిస్త్రింశౌ సశ్రృఙ్గావివ పర్వతౌ৷৷2.43.14৷৷"},{"sloka":"కదాసుమనసః కన్యాద్విజాతీనాం ఫలాని చ.ప్రదిశన్తః పురీం హృష్టాః కరిష్యన్తి ప్రదక్షిణమ్৷৷2.43.15৷৷"},{"sloka":"కదా పరిణతో బుద్ధ్యా వయసా చామరప్రభః.అభ్యుపైష్యతి ధర్మజ్ఞస్త్రివర్ష ఇవ మాం లలన్৷৷2.43.16৷৷"},{"sloka":"నిస్సంశయం మయా మన్యే పురా వీర! కదర్యయా.పాతుకామేషు వత్సేషు మాతృాం శాతితాస్స్తనాః৷৷2.43.17৷৷"},{"sloka":"సాహం గౌరివ సింహేన వివత్సా వత్సలా కృతా.కైకేయ్యా పురుషవ్యాఘ్ర! బాలవత్సేవ గౌర్బలాత్৷৷2.43.18৷৷"},{"sloka":"న హి తావద్గుణైర్జుష్టం సర్వశాస్త్రవిశారదమ్.ఏకపుత్రా వినా పుత్రమహం జీవితుముత్సహే৷৷2.43.19৷৷"},{"sloka":"న హి మే జీవితే కిఞ్చిత్సామర్థ్యమిహ కల్ప్యతే.అపశ్యన్త్యాః ప్రియం పుత్రం మహాబాహుం మహాబలమ్৷৷2.43.20৷৷"},{"sloka":"అయం హి మాం దీపయతే సముత్థితఃతనూజశోకప్రభవో హుతాశనః.మహీమిమాం రశ్మిభిరుద్ధతప్రభఃయథా నిదాఘే భగవాన్ దివాకరః৷৷2.43.21৷৷"}]