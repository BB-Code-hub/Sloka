[{"sloka":"[Sumitra consoles Kausalya.]విలపన్తీ తథా తాం తు కౌసల్యాం ప్రమదోత్తమామ్.ఇదం ధర్మే స్థితా ధర్మ్యం సుమిత్రా వాక్యమబ్రవీత్৷৷2.44.1৷৷"},{"sloka":"తవార్యే సద్గుణైర్యుక్తః పుత్ర స్స పురుషోత్తమః.కిం తే విలపితేనైవం కృపణం రుదితేన వా৷৷2.44.2৷৷"},{"sloka":"యస్తవార్యే గతః పుత్రస్త్యక్త్వా రాజ్యం మహాబలః.సాధు కుర్వన్ మహాత్మానం పితరం సత్యవాదినమ్৷৷2.44.3৷৷శిష్టైరాచరితే సమ్యక్ఛశ్వత్ప్రేత్యఫలోదయే.రామో ధర్మే స్థిత శ్రేష్ఠో న స శోచ్యః కదాచన৷৷2.44.4৷৷"},{"sloka":"వర్తతే చోత్తమాం వృత్తిం లక్ష్మణోస్మిన్ సదానఘః.దయావాన్ సర్వభూతేషు లాభస్తస్య మహాత్మనః৷৷2.44.5৷৷"},{"sloka":"అరణ్యవాసే యద్దుఃఖం జానతీ వై సుఖోచితా.అనుగచ్ఛతి వైదేహీ ధర్మాత్మానం తవాత్మజమ్৷৷2.44.6৷৷"},{"sloka":"కీర్తిభూతాం పతాకాం యో లోకే భ్రమయతి ప్రభుః.ధర్మసత్యవ్రతధనః కిం న ప్రాప్తస్తవాత్మజః৷৷2.44.7৷৷"},{"sloka":"వ్యక్తం రామస్య విజ్ఞాయ శౌచం మాహాత్మ్యముత్తమమ్.న గాత్రమంశుభి స్సూర్య స్సన్తాపయితుమర్హతి৷৷2.44.8৷৷"},{"sloka":"శివస్సర్వేషు కాలేషు కాననేభ్యో వినిస్సృతః.రాఘవం యుక్తశీతోష్ణస్సేవిష్యతి సుఖోనిలః৷৷2.44.9৷৷"},{"sloka":"శయానమనఘం రాత్రౌ పితేవాభిపరిష్వజన్.రశ్మిభి స్సంస్పృశన్ శీతైశ్చన్ద్రమాహ్లాదయిష్యతి৷৷2.44.10৷৷"},{"sloka":"దదౌ చాస్త్రాణి దివ్యాని యస్మై బ్రహ్మా మహౌజసే.దానవేన్ద్రం హతం దృష్ట్వా తిమిధ్వజసుతం రణే৷৷2.44.11৷৷స శూరః పురుషవ్యాఘ్రః స్వబాహుబలమాశ్రితః.అసన్త్రస్తోప్యరణస్థో వేశ్మనీవ నివత్స్యతి৷৷2.44.12৷৷"},{"sloka":"యస్యేషుపథమాసాద్య వినాశం యాన్తి శత్రవః.కథం న పృథివీ తస్య శాసనే స్థాతుమర్హతి৷৷2.44.13৷৷"},{"sloka":"యా శ్రీ శ్శౌర్యం చ రామస్య యా చ కల్యాణసత్వతా.నివృత్తారణ్యవాస స్స క్షిప్రం రాజ్యమవాప్స్యతి৷৷2.44.14৷৷"},{"sloka":"సూర్యస్యాపి భవేత్సూర్యో హ్యగ్నేరగ్ని ప్రభోః ప్రభుః.శ్రియః శ్రీశ్చ భవేదగ్ర్యా కీర్తిః కీర్త్యాః క్షమాక్షమా৷৷2.44.15৷৷దైవతం దైవతానాం చ భూతానాం భూతసత్తమః. తస్య కే హ్యగుణా దేవి! వనే వాప్యథవా పురే৷৷2.44.16৷৷"},{"sloka":"పృథివ్యా సహ వైదేహ్యా శ్రియా చ పురుషర్షభః.క్షిప్రం తిసృభిరేతాభి స్సహ రామోభిషేక్ష్యతే৷৷2.44.17৷৷"},{"sloka":"దుఃఖజం విసృజన్త్యస్రం నిష్క్రామన్తముదీక్ష్య యమ్.అయోధ్యాయాం జనాస్సర్వే శోకవేగసమాహతాః.2.44.18৷৷కుశచీరధరం దేవం గచ్ఛన్తమపరాజితమ్.సీతేవానుగతా లక్ష్మీ స్తస్య కిం నామ దుర్లభమ్৷৷2.44.19৷৷"},{"sloka":"ధనుర్గ్రహవరో యస్య బాణఖడ్గాస్త్రభృత్స్వయమ్.లక్ష్మణో వ్రజతి హ్యగ్రే తస్య కిం నామ దుర్లభమ్৷৷2.44.20৷৷"},{"sloka":"నివృత్తవనవాసం తం ద్రష్టాసి పునరాగతమ్.జహిశోకం చ మోహం చ దేవి! సత్యం బ్రవీమి తే৷৷2.44.21৷৷"},{"sloka":"శిరసా చరణావేతౌ వన్దమానమనిన్దితే!పునర్ద్రక్ష్యసి కల్యాణి! పుత్రం చన్ద్రమివోదితమ్৷৷2.44.22৷৷"},{"sloka":"పునః ప్రవిష్టం దృష్ట్వా తమభిషిక్తం మహాశ్రియమ్. సముత్స్రక్ష్యసి నేత్రాభ్యాం క్షిప్రమానన్దజం పయః৷৷2.44.23৷৷"},{"sloka":"మా శోకో దేవి! దుఃఖం వా న రామే దృశ్యతేశివమ్.క్షిప్రం ద్రక్ష్యసి పుత్రం త్వం ససీతం సహలక్ష్మణమ్৷৷2.44.24৷৷"},{"sloka":"త్వయా శేషో జనశ్చైవ సమాశ్వాస్యో యదానఘే!.కిమిదానీమిదం దేవి! కరోషి హృది విక్లబమ్৷৷2.44.25৷৷"},{"sloka":"నార్హా త్వం శోచితుం దేవి! యస్యాస్తే రాఘవస్సుతః.న హి రామాత్పరో లోకే విద్యతే సత్పథే స్థితః৷৷2.44.26৷৷"},{"sloka":"అభివాదయమానం తం దృష్ట్వా ససుహృదం సుతమ్.ముదాశ్రృ మోక్ష్యసే క్షిప్రం మేఘలేఖేవ వార్షికీ৷৷2.44.27৷৷"},{"sloka":"పుత్రస్తే వరదః క్షిప్రమయోధ్యాం పునరాగతః.పాణిభ్యాం మృదుపీనాభ్యాం చరణౌ పీడయిష్యతి৷৷2.44.28৷৷"},{"sloka":"అభివాద్య నమస్యన్తం శూరం ససుహృదం సుతమ్.ముదాస్రైః ప్రోక్ష్యసి పునర్మేఘరాజిరివాచలమ్৷৷2.44.29৷৷"},{"sloka":"ఆశ్వాసయన్తీ వివిధైశ్చ వాక్యై-ర్వాక్యోపచారే కుశలానవద్యా.రామస్య తాం మాతరమేవముక్త్వాదేవీ సుమిత్రా విరరామ రామా৷৷2.44.30৷৷"},{"sloka":"నిశమ్య తల్లక్ష్మణమాతృవాక్యంరామస్య మాతుర్నరదేవపత్న్యా:.సద్యశ్శరీరే విననాశ శోకఃశరద్గతో మేఘ ఇవాల్పతోయః৷৷2.44.31৷৷"}]