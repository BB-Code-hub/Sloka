[{"sloka":"[Rama, Sita and Lakshmana stay on the bank of Tamasa river -- at dawn they proceed,  leaving behind the citizens of Ayodhya.]తతస్తు తమసాతీరం రమ్యమాశ్రిత్య రాఘవః.సీతాముద్వీక్ష్య సౌమిత్రిమిదం వచనమబ్రవీత్৷৷2.46.1৷৷"},{"sloka":"ఇయమద్య నిశా పూర్వా సౌమిత్రే! ప్రహితా వనమ్.వనవాసస్య భద్రం తే స నోత్కణ్ఠితుమర్హసి৷৷2.46.2৷৷"},{"sloka":"పశ్య శూన్యాన్యరణ్యాని రుదన్తీవ సమన్తతః.యథానిలయమాయద్భిర్నిలీనాని మృగద్విజైః৷৷2.46.3৷৷"},{"sloka":"అద్యాయోధ్యా తు నగరీ రాజధానీ పితుర్మమ.సస్త్రీపుంసా గతానస్మాఞ్శోచిష్యతి న సంశయః৷৷2.46.4৷৷"},{"sloka":"అనురక్తా హి మనుజా రాజానం బహుభిర్గుణైః.త్వాం చ మాం చ నరవ్యాఘ్ర! శత్రుఘ్న భరతౌ తథా৷৷2.46.5৷৷"},{"sloka":"పితరం చానుశోచామి మాతరం చ యశస్వినీమ్.అపి వాన్ధౌ భవేతాం తు రుదన్తౌ తావభీక్ష్ణశః৷৷2.46.6৷৷"},{"sloka":"భరతః ఖలు ధర్మాత్మా పితరం మాతరం చ మే.ధర్మార్థకామసహితైర్వాక్యైర్వాశ్వాసయిష్యతి৷৷2.46.7৷৷"},{"sloka":"భరతస్యానృశంసత్వం విచిన్త్యాహం పునః పునః.నానుశోచామి పితరం మాతరం చాపి లక్ష్మణ!৷৷2.46.8৷৷"},{"sloka":"త్వయా కార్యం నరవ్యాఘ్ర! మామనువ్రజతా కృతమ్.అన్వేష్టవ్యా హి వైదేహ్యా రక్షణార్థే సహాయతా৷৷2.46.9৷৷"},{"sloka":"అద్భిరేవ తు సౌమిత్రే! వత్స్యామ్యద్య నిశామిమామ్.ఏతధ్ది రోచతే మహ్యం వన్యేపి వివిధే సతి৷৷2.46.10৷৷"},{"sloka":"ఏవముక్త్వా తు సౌమిత్రిం సుమన్త్రమపి రాఘవః.అప్రమత్తస్త్వమశ్వేషు భవ సౌమ్యేత్యువాచ హ৷৷2.46.11৷৷"},{"sloka":"సోశ్వాన్సుమన్త్రః సంయమ్య సూర్యేస్తం సముపాగతే.ప్రభూతయవసాన్ కృత్వా బభూవ ప్రత్యనన్తరః৷৷2.46.12৷৷"},{"sloka":"ఉపాస్య తు శివాం సన్ధ్యాం దృష్ట్వా రాత్రిముపస్థితామ్.రామస్య శయనం చక్రే సూతః సౌమిత్రిణా సహ৷৷2.46.13৷৷"},{"sloka":"తాం శయ్యాం తమసాతీరే వీక్ష్య వృక్షదలైః కృతామ్.రామః సౌమిత్రిణా సార్ధం సభార్యస్సంవివేశ హ৷৷2.46.14৷৷"},{"sloka":"సభార్యం సమ్ప్రసుప్తం తం భ్రాతరం వీక్ష్య లక్ష్మణః.కథయామాస సూతాయ రామస్య వివిధాన్ గుణాన్৷৷2.46.15৷৷"},{"sloka":"జాగ్రతో హ్యేవ తాం రాత్రిం సౌమిత్రేరుదితో రవిః.సూతస్య తమసాతీరే రామస్య బ్రువతో గుణాన్৷৷2.46.16৷৷"},{"sloka":"గోకులాకులతీరాయాస్తమసాయా విదూరతః.అవసత్తత్ర తాం రాత్రిం రామః ప్రకృతిభిస్సహ৷৷2.46.17৷৷"},{"sloka":"ఉత్థాయ స మహాతేజాః ప్రకృతీస్తా నిశామ్య చ.అబ్రవీద్భ్రాతరం రామో లక్ష్మణం పుణ్యలక్షణమ్৷৷2.46.18৷৷"},{"sloka":"అస్మద్వ్యపేక్షాన్ సౌమిత్రే! నిరపేక్షాన్ గృహేష్వపి.వృక్షమూలేషు సంసుప్తాన్ పశ్య లక్ష్మణ సామ్ప్రతమ్৷৷2.46.19৷৷"},{"sloka":"యథైతే నియమం పౌరాః కుర్వన్త్యస్మన్నివర్తనే. అపి ప్రాణాన్న్యసిష్యన్తి న తు త్యక్ష్యన్తి నిశ్చయమ్৷৷2.46.20৷৷"},{"sloka":"యావదేవ తు సంసుప్తా స్తావదేవ వయం లఘు.రథమారుహ్య గచ్ఛామః పన్థానమకుతోభయమ్৷৷2.46.21৷৷"},{"sloka":"అతో భూయోపి నేదానీమిక్ష్వాకుపురవాసినః.స్వపేయురనురక్తా మాం వృక్షమూలాని సంశ్రితాః৷৷2.46.22৷৷"},{"sloka":"పౌరా హ్యాత్మకృతాద్దుఃఖాద్విప్రమోచ్యా నృపాత్మజైః.న తు ఖల్వాత్మనా యోజ్యా దుఃఖేన పురవాసినః৷৷2.46.23৷৷"},{"sloka":"అబ్రవీల్లక్ష్మణో రామం సాక్షాద్ధర్మమివస్థితమ్.రోచతే మే తథా ప్రాజ్ఞ! క్షిప్ర మారుహ్యతామితి৷৷2.46.24৷৷"},{"sloka":"అథ రామోబ్రవీచ్ఛ్రీమాన్సుమన్త్రం యుజ్యతాం రథః.గమిష్యామి తతోరణ్యం గచ్ఛ శీఘ్రమితః ప్రభో৷৷2.46.25৷৷"},{"sloka":"సూతస్తత స్సత్త్వరితః స్యన్దనం తైర్హయోత్తమైః.యోజయిత్వ్రాథ రామాయ ప్రాఞ్జలిః ప్రత్యవేదయత్৷৷2.46.26৷৷"},{"sloka":"అయం యుక్తో మహాబాహో! రథస్తే రథినాం వర!.త్వమారోహస్వ భద్రం తే ససీత స్సహలక్ష్మణః৷৷2.46.27৷৷"},{"sloka":"తం స్యన్దనమధిష్ఠాయ రాఘవ స్సపరిచ్ఛదః.శీఘ్రగామాకులావర్తాం తమసామతరన్నదీమ్৷৷2.46.28৷৷"},{"sloka":"స సన్తీర్య మహాబాహుః శ్రీమాన్ శివమకణ్టకమ్.ప్రాపద్యత మహామార్గమభయం భయదర్శినామ్৷৷2.46.29৷৷"},{"sloka":"మోహనార్థం తు పౌరాణాం సూతం రామోబ్రవీద్వచః.ఉదఙ్ముఖః ప్రయాహి త్వం రథమాస్థాయ సారథే৷৷2.46.30৷৷ముహూర్తం త్వరితం గత్వా నివర్తయ రథం పునః.యథా న విద్యుః పౌరా మాం తథా కురు సమాహితః৷৷2.46.31৷৷"},{"sloka":"రామస్య వచనం శ్రుత్వా తథా చక్రే స సారథిః.ప్రత్యాగమ్య చ రామస్య స్యన్దనం ప్రత్యవేదయత్৷৷2.46.32৷৷"},{"sloka":"తౌ సమ్ప్రయుక్తం తు రథం సమాస్థితౌతదా ససీతౌ రఘువంశవర్ధనౌ.ప్రచోదయామాస తతస్తురఙ్గమాన్స సారథిర్యేన పథా తపోవనమ్৷৷2.46.33৷৷"},{"sloka":"తత స్సమాస్థాయ రథం మహారథఃససారథిర్దాశరథిర్వనం యయౌ.ఉదఙ్ముఖం తం తు రథం చకార సప్రయాణమాఙ్గల్య నిమిత్తదర్శనాత్৷৷2.46.34৷৷"}]