[{"sloka":"[Disappointed citizens return to Ayodhya.]ప్రభాతాయాం తు శర్వర్యాం పౌరాస్తే రాఘవం వినా.శోకోపహతనిశ్చేష్టా బభూవుర్హతచేతసః৷৷2.47.1৷৷"},{"sloka":"శోకజాశ్రుపరిద్యూనా వీక్షమాణాస్తతస్తతః.ఆలోకమపి రామస్య న పశ్యన్తి స్మ దుఃఖితాః৷৷2.47.2৷৷"},{"sloka":"తే విషాదార్తవదనా రహితాస్తేన ధీమతా.కృపణాః కరుణా వాచో వదన్తి స్మ మనస్వినః৷৷2.47.3৷৷"},{"sloka":"ధిగస్తు ఖలు నిద్రాం తాం యయాపహృతచేతసః.నాద్య పశ్యామహే రామం పృథూరస్కం మహాభుజమ్৷৷2.47.4৷৷"},{"sloka":"కథం నామ మహాబాహు స్స తథావితథక్రియః.భక్తం జనం పరిత్యజ్య ప్రవాసం రాఘవో గతః৷৷2.47.5৷৷"},{"sloka":"యో నః సదా పాలయతి పితా పుత్రానివౌరసాన్.కథం రఘూణాం స శ్రేష్ఠస్త్యక్త్వా నో విపినం గతః৷৷2.47.6৷৷"},{"sloka":"ఇహైవ నిధనం యామో మహాప్రస్థానమేవ వా.రామేణ రహితానాం హి కిమర్థం జీవితం హి నః৷৷2.47.7৷৷"},{"sloka":"సన్తి శుష్కాణి కాష్ఠాని ప్రభూతాని మహాన్తి చ.తైః ప్రజ్వాల్య చితాం సర్వే ప్రవిశామోథ పావకమ్৷৷2.47.8৷৷"},{"sloka":"కిం వక్ష్యామో మహాబాహురనసూయః ప్రియంవదః.నీత స్స రాఘవోస్మాభిరితి వక్తుం కథం క్షమమ్৷৷2.47.9৷৷"},{"sloka":"సా నూనం నగరీ దీనా దృష్ట్వాస్మాన్ రాఘవం వినా.భవిష్యతి నిరానన్దా సస్త్రీబాలవయోధికా৷৷2.47.10৷৷"},{"sloka":"నిర్యాతాస్తేన వీరేణ సహ నిత్యం జితాత్మనా.విహీనాస్తేన చ పునః కథం పశ్యామ తాం పురీమ్৷৷2.47.11৷৷"},{"sloka":"ఇతీవ బహుధా వాచో బాహుముద్యమ్య తే జనాః.విలపన్తి స్మ దుఃఖార్తా వివత్సా ఇవ ధేనవః৷৷2.47.12৷৷"},{"sloka":"తతో మార్గానుసారేణ గత్వా కిఞ్చిత్ క్షణం పునః.మార్గనాశాద్విషాదేన మహతా సమభిప్లుతాః৷৷2.47.13৷৷"},{"sloka":"రథస్య మార్గనాశేన న్యవర్తన్త మనస్వినః.కిమిదం కిం కరిష్యామో దైవేనోపహతా ఇతి৷৷2.47.14৷৷"},{"sloka":"తతో యథాగతేనైవ మార్గేణ క్లాన్తచేతసః.అయోధ్యామాగమన్సర్వే పురీం వ్యథితసజ్జనామ్৷৷2.47.15৷৷"},{"sloka":"ఆలోక్య నగరీం తాం చ క్షయవ్యాకులమానసాః.ఆవర్తయన్త తేశ్రూణి నయనైః శోకపీడితైః৷৷2.47.16৷৷"},{"sloka":"ఏషా రామేణ నగరీ రహితా నాతిశోభతే.ఆపగా గరుడేనేవ హ్రదాదుద్ధృతపన్నగా৷৷2.47.17৷৷"},{"sloka":"చన్ద్రహీనమివాకాశం తోయహీనమివార్ణవమ్.అపశ్యన్నిహతానన్దం నగరం తే విచేతసః৷৷2.47.18৷৷"},{"sloka":"తే తాని వేశ్మాని మహాధనానిదుఃఖేన దుఃఖోపహతా విశన్తః.నైవ ప్రజజ్ఞుః స్వజనం జనం వానిరీక్షమాణాః ప్రవినష్టహర్షాః৷৷2.47.19৷৷"}]