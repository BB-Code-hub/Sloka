[{"sloka":"[Lamentations of women in Ayodhya.]తేషామేవం విషణ్ణానాం పీడితానామతీవ చ.బాష్పవిప్లుతనేత్రాణాం సశోకానాం ముమూర్షయా৷৷2.48.1৷৷అనుగమ్య నివృత్తానాం రామం నగరవాసినామ్.ఉద్గతానీవ సత్వాని బభూవురమనస్వినామ్৷৷2.48.2৷৷"},{"sloka":"తేషామేవం విషణ్ణానాం పీడితానామతీవ చ.బాష్పవిప్లుతనేత్రాణాం సశోకానాం ముమూర్షయా৷৷2.48.1৷৷అనుగమ్య నివృత్తానాం రామం నగరవాసినామ్.ఉద్గతానీవ సత్వాని బభూవురమనస్వినామ్৷৷2.48.2৷৷"},{"sloka":"స్వం స్వం నిలయమాగమ్య పుత్రదారైస్సమావృతా.అశ్రూణి ముముచుస్సర్వే బాష్పేణ పిహితాననాః৷৷2.48.3৷৷"},{"sloka":"న చాహృష్యన్ నచామోదన్ వణిజో న ప్రసారయన్.న చాశోభన్త పణ్యాని నాపచన్ గృహమేధినః৷৷2.48.4৷৷"},{"sloka":"నష్టం దృష్ట్వా నాభ్యనన్దన్ విపులం వా ధనాగమమ్.పుత్రం ప్రథమజం లబ్ధ్వా జననీ నాభ్యనన్దత৷৷2.48.5৷৷"},{"sloka":"గృహే గృహే రుదన్త్యశ్చ భర్తారం గృహమాగతమ్.వ్యగర్హయన్త దుఃఖార్తా వాగ్భిస్తోత్రైరివ ద్విపాన్৷৷2.48.6৷৷"},{"sloka":"కిం ను తేషాం గృహైః కార్యం కిం దారై: కిం ధనేన వా.పుత్రైర్వా కిం సుఖైర్వాపి యే న పశ్యన్తి రాఘవమ్৷৷2.48.7৷৷"},{"sloka":"ఏకః సత్పురుషో లోకే లక్ష్మణ స్సహ సీతయా.యోనుగచ్ఛతి కాకుత్స్థం రామం పరిచరన్ వనే৷৷2.48.8৷৷"},{"sloka":"ఆపగాః కృతపుణ్యాస్తా పద్మిన్యశ్చ సరాంసి చ.యేషు స్నాస్యతి కాకుత్స్థో విగాహ్య సలిలం శుచి৷৷2.48.9৷৷"},{"sloka":"శోభయిష్యన్తి కాకుత్స్థమటవ్యో రమ్యకాననాః.ఆపగాశ్చ మహానూపాః సానుమన్తశ్చ పర్వతాః৷৷2.48.10৷৷"},{"sloka":"కాననం వాపి శైలం వా యం రామోధిగమిష్యతి.ప్రియాతిథిమివ ప్రాప్తం నైనం శక్ష్యన్త్యనర్చితుమ్৷৷2.48.11৷৷"},{"sloka":"విచిత్రకుసుమాపీడా బహుమఞ్జరి ధారిణః.రాఘవం దర్శయిష్యన్తి నగా భ్రమరశాలినః৷৷2.48.12৷৷"},{"sloka":"అకాలే చాపి ముఖ్యాని పుష్పాణి చ ఫలాని చ.దర్శయిష్యన్త్యనుక్రోశాద్గిరయో రామమాగతమ్৷৷2.48.13৷৷"},{"sloka":"ప్రస్రవిష్యన్తి తోయాని విమలాని మహీధరాః.విదర్శయన్తో వివిధాన్ భూయశ్చిత్రాంశ్చ నిర్ఝరాన్৷৷2.48.14৷৷"},{"sloka":"పాదపాః పర్వతాగ్రేషు రమయిష్యన్తి రాఘవమ్.యత్ర రామో భయం నాత్ర నాస్తి తత్ర పరాభవః৷৷2.48.15৷৷"},{"sloka":"స హి శూరో మహాబాహుః పుత్రో దశరథస్య చ.పురా భవతి నోదూరాదనుగచ్ఛామ రాఘవమ్৷৷2.48.16৷৷"},{"sloka":"పాదచ్ఛాయా సుఖా భర్తుస్తాదృశస్య మహాత్మనః.స హి నాథో జనస్యాస్య స గతి స్సపరాయణమ్৷৷2.48.17৷৷"},{"sloka":"వయం పరిచరిష్యామః సీతాం యూయం తు రాఘవమ్.ఇతి పౌరస్త్రియో భర్తృ్ దుఖార్తాస్తత్తదబ్రువన్৷৷2.48.18৷৷"},{"sloka":"యుష్మాకం రాఘవోరణ్యే యోగక్షేమం విధాస్యతి.సీతా నారీజనస్యాస్య యోగక్షేమం కరిష్యతి৷৷2.48.19৷৷"},{"sloka":"కో న్వనేనాప్రతీతేన సోత్కణ్ఠితజనేన చ.సమ్ప్రియేతామనోజ్ఞేన వాసేన హృతచేతసా৷৷2.48.20৷৷"},{"sloka":"కైకేయ్యా యది చే ద్రాజ్యం స్యాదధర్మ్యమనాథవత్.న హి నో జీవితేనార్థః కుతః పుత్రైః కుతో ధనైః৷৷2.48.21৷৷"},{"sloka":"యయా పుత్రశ్చ భర్తా చ త్యక్తావైశ్వర్యకారణాత్.కం సా పరిహరేదన్యం కైకేయీ కులపాంసనీ৷৷2.48.22৷৷"},{"sloka":"కైకేయ్యా న వయం రాజ్యే భృతకా నివసేమహి.జీవన్త్యా జాతు జీవన్త్యః పుత్రైరపి శపామహే৷৷2.48.23৷৷"},{"sloka":"యా పుత్రం పార్థివేన్ద్రస్య ప్రవాసయతి నిర్ఘృణా.కస్తాం ప్రాప్య సుఖం జీవేదధర్మ్యాం దుష్టచారిణీమ్৷৷2.48.24৷৷"},{"sloka":"ఉపద్రుతమిదం సర్వమనాలమ్బమనాయకమ్.కైకేయ్యా హి కృతే సర్వం వినాశముపయాస్యతి৷৷2.48.25৷৷"},{"sloka":"న హి ప్రవ్రజితే రామే జీవిష్యతి మహీపతిః.మృతే దశరథే వ్యక్తం విలాపస్తదనన్తరమ్৷৷2.48.26৷৷"},{"sloka":"తే విషం పిబతాలోడ్య క్షీణపుణ్యా స్సుదుర్గతాః.రాఘవం వానుగచ్ఛధ్వమశ్రుతిం వాపి గచ్ఛత৷৷2.48.27৷৷"},{"sloka":"మిథ్యాప్రవ్రాజితో రామ స్ససీత స్సహలక్ష్మణః.భరతే సన్నిసృష్టాస్స్మ స్సౌనికే పశవో యథా৷৷2.48.28৷৷"},{"sloka":"పూర్ణచన్ద్రానన శ్శ్యామో గూఢజత్రురరిన్దమః.ఆజానుబాహుః పద్మాక్షో రామో లక్ష్మణపూర్వజః৷৷2.48.29৷৷పూర్వాభిభాషీ మధుర స్సత్యవాదీ మహాబలః.సౌమ్యస్సర్వస్య లోకస్య చన్ద్రవత్ప్రియదర్శనః৷৷2.48.30৷৷నూనం పురుషశార్దూలో మత్తమాతఙ్గవిక్రమః.శోభయిష్యత్యరణ్యాని విచరన్ స మహారథః৷৷2.48.31৷৷"},{"sloka":"తాస్తథా విలపన్త్యస్తు నగరే నాగరస్త్రియః.చుక్రుశు ర్దుఃఖసన్తప్తా మృత్యోరివ భయాగమే৷৷2.48.32৷৷"},{"sloka":"ఇత్యేవం విలపన్తీనాం స్త్రీణాం వేశ్మసు రాఘవమ్.జగామాస్తం దినకరో రజనీ చాభ్యవర్తత৷৷2.48.33৷৷"},{"sloka":"నష్టజ్వలనసన్తాపా ప్రశాన్తాధ్యాయసత్కథా.తిమిరేణాభిలిప్తేవ సా తదా నగరీ బభౌ৷৷2.48.34৷৷"},{"sloka":"ఉపశాన్తవణిక్పణ్యా నష్టహర్షా నిరాశ్రయా.అయోధ్యా నగరీ చాసీన్నష్టతారమివామ్బరమ్৷৷2.48.35৷৷"},{"sloka":"తథా స్త్రియో రామనిమిత్తమాతురాయథా సుతే భ్రాతరి వా వివాసితే.విలప్య దీనా రురుదుర్విచేతసస్సూతైర్హి తాసామధికో హి సోభవత్৷৷2.48.36৷৷"},{"sloka":"ప్రశాన్తగీతోత్సవనృత్తవాదనావ్యపాస్తహర్షా పిహితాపణోదయా.తదా హ్యయోధ్యా నగరీ బభూవ సామహార్ణవ స్సఙ్క్షపితోదకో యథా৷৷2.48.37৷৷"}]