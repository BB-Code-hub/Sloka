[{"sloka":"[Rama crosses the frontiers of the kingdom of Kosala -- crosses rivers Vedasruti and Gomati-speaks to Sumantra.]రామోపి రాత్రిశేషేణ తేనైవ మహదన్తరమ్.జగామ పురుషవ్యాఘ్రః పితురాజ్ఞామనుస్మరన్৷৷2.49.1৷৷"},{"sloka":"తథైవ గచ్ఛతస్తస్య వ్యపాయాద్రజనీ శివా.ఉపాస్య శివాం సన్ధ్యాం విషయాన్తం వ్యగాహత৷৷2.49.2৷৷"},{"sloka":"గ్రామాన్ వికృష్టసీమాన్తాన్ పుష్పితాని వనాని చ.పశ్యన్నతియయౌ శీఘ్రం శనైరివ హయోత్తమైః৷৷2.49.3৷৷శృణ్వన్ వచో మనుష్యాణాం గ్రామసంవాసవాసినామ్."},{"sloka":"రాజానం ధిగ్దశరథం కామస్య వశమాగతమ్৷৷2.49.4৷৷హా నృశంసాద్య కైకేయీ పాపా పాపానుబన్ధినీ.తీక్ష్ణా సమ్భిన్నమర్యాదా తీక్ష్ణకర్మణి వర్తతే৷৷2.49.5৷৷యా పుత్రమీదృశం రాజ్ఞః ప్రవాసయతి ధార్మికమ్.వనవాసే మహాప్రాజ్ఞం సానుక్రోశం జితేన్ద్రియమ్৷৷2.49.6৷৷"},{"sloka":"కథం నామ మహాభాగా సీతా జనకనన్దినీ.సదా సుఖేష్వభిరతా దుఃఖాన్యనుభవిష్యతి৷৷2.49.7৷৷"},{"sloka":"అహో! దశరథో రాజా నిస్నేహః స్వసుతం ప్రియమ్.ప్రజానామనఘం రామం పరిత్యక్తుమిహేచ్ఛతి৷৷2.49.8৷৷"},{"sloka":"ఏతా వాచో మనుష్యాణాం గ్రామసంవాసవాసినామ్.శృణ్వన్నతియయౌ వీరః కోసలాన్ కోసలేశ్వరః৷৷2.49.9৷৷"},{"sloka":"తతో వేదశ్రుతిం నామ శివవారివహాం నదీమ్.ఉత్తీర్యాభిముఖః ప్రాయాదగస్త్యాధ్యుషితాం దిశమ్৷৷2.49.10৷৷"},{"sloka":"గత్వా తు సుచిరం కాలం తతః శీతజలాం నదీమ్.గోమతీం గోయుతానూపామతరత్సాగరఙ్గమామ్৷৷2.49.11৷৷"},{"sloka":"గోమతీం చాప్యతిక్రమ్య రాఘవః శీఘ్రగైర్హయైః. మయూరహంసాభిరుతాం తతార స్యన్దికాం నదీమ్৷৷2.49.12৷৷"},{"sloka":"స మహీం మనునా రాజ్ఞా దత్తామిక్ష్వాకవే పురా.స్ఫీతాం రాష్ట్రావృతాం రామో వైదేహీమన్వదర్శయత్৷৷2.49.13৷৷"},{"sloka":"సూత ఇత్యేవ చాభాష్య సారథిం తమభీక్ష్ణశః.హంసమత్తస్వరశ్శ్రీమానువాచ పురుషర్షభః৷৷2.19.14৷৷"},{"sloka":"కదాహం పునరాగమ్య సరయ్వా పుష్పితే వనే.మృగయాం పర్యటిష్యామి మాత్రా పిత్రా చ సఙ్గతః৷৷2.49.15৷৷"},{"sloka":"నాత్యర్థమభికాఙ్క్షామి మృగయాం సరయూవనే.రతిర్హ్యేషాతులా లోకే రాజర్షిగణసమ్మతా৷৷2.49.16৷৷"},{"sloka":"రాజర్షీణాం హి లోకేస్మిన్ రత్యర్థం మృగయా వనే.కాలే కృతాం తాం మనుజైర్ఘన్వినామభికాఙ్క్షితామ్৷৷2.49.17৷৷"},{"sloka":"స తమధ్వానమైక్ష్వాకస్సూతం మధురయా గిరా.తం తమర్థమభిప్రేత్య యయౌ వాక్యముదీరయన్৷৷2.49.18৷৷"}]