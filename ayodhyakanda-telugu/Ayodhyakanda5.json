[{"sloka":"[Vasistha advises Rama and Sita to undertake fast preparatory to coronation.]సన్దిశ్య రామం నృపతి శ్శ్వోభావిన్యభిషేచనే.పురోహితం సమాహూయ వశిష్ఠమిదమబ్రవీత్৷৷2.5.1৷৷"},{"sloka":"గచ్ఛోపవాసం కాకుత్స్థం కారయాద్య తపోధన.శ్రీయశోరాజ్యలాభాయ వధ్వా సహ యతవ్రతమ్৷৷2.5.2৷৷"},{"sloka":"తథేతి చ స రాజానముక్త్వా వేదవిదాం వరః.స్వయం వసిష్ఠో భగవాన్యయౌ రామనివేశనమ్৷৷2.5.3৷৷ఉపవాసయితుం రామం మన్త్రవన్మన్త్రకోవిదః.బ్రాహ్మం రథవరం యుక్తమాస్థాయ సుదృఢవ్రతః৷৷2.5.4৷৷"},{"sloka":"స రామభవనం ప్రాప్య పాణ్డురాభ్రఘనప్రభమ్.తిస్రః కక్ష్యా రథేనైవ వివేశమునిసత్తమః৷৷2.5.5৷৷"},{"sloka":"తమాగతమృషిం రామస్త్వరన్నివ ససమ్భ్రమః.మానయిష్యన్సమానార్హం నిశ్చక్రామ నివేశనాత్৷৷2.5.6৷৷"},{"sloka":"అభ్యేత్య త్వరమాణశ్చ రథాభ్యాశం మనీషిణః.తతోవతారయామాస పరిగృహ్య రథాత్స్వయమ్৷৷2.5.7৷৷"},{"sloka":"స చైనం ప్రశ్రితం దృష్ట్వా సమ్భాష్యాభిప్రసాద్య చ.ప్రియార్హం హర్షయన్రామమిత్యువాచ పురోహితః৷৷2.5.8৷৷"},{"sloka":"ప్రసన్నస్తే పితా రామ యౌవరాజ్యమవాప్స్యసి.ఉపవాసం భవానద్య కరోతు సహ సీతయా৷৷2.5.9৷৷"},{"sloka":"ప్రాతస్త్వామభిషేక్తా హి యౌవరాజ్యే నరాధిపః.పితా దశరథః ప్రీత్యా యయాతిం నహుషో యథా৷৷2.5.10৷৷"},{"sloka":"ఇత్యుక్త్వా స తదా రామముపవాసం యతవ్రతమ్.మన్త్రవత్కారయామాస వైదేహ్యా సహితం మునిః৷৷2.5.11৷৷"},{"sloka":"తతో యథావద్రామేణ స రాజ్ఞో గురురర్చితః.అభ్యనుజ్ఞాప్య కాకుత్స్థం యయౌ రామనివేశనాత్৷৷2.5.12৷৷"},{"sloka":"సుహృద్భిస్తత్ర రామోపి సహాసీనః ప్రియంవదైః.సభాజితో వివేశాథ తాననుజ్ఞాప్య సర్వశః৷৷2.5.13৷৷"},{"sloka":"హృష్టనారీనరయుతం రామవేశ్మ తదా బభౌ.యథా మత్తద్విజగణం ప్రఫుల్లనలినం సరః৷৷2.5.14৷৷"},{"sloka":"స రాజభవనప్రఖ్యాత్తస్మాద్రామనివేశానాత్.నిర్గత్య దదృశే మార్గం వసిష్ఠో జనసంవృతమ్৷৷2.5.15৷৷"},{"sloka":"బృన్దబృన్దైరయోధ్యాయాం రాజమార్గాస్సమన్తతః.బభూవురభిసమ్బాధాః కుతూహలజనైర్వృతాః৷৷2.5.16৷৷"},{"sloka":"జనబృన్దోర్మిసంఘర్షహర్షస్వనవతస్తదా.బభూవ రాజమార్గస్య సాగరస్యేవ నిస్వనః৷৷2.5.17৷৷"},{"sloka":"సిక్తసమ్మృష్టరథ్యా హి తదహర్వనమాలినీ.ఆసీదయోధ్యానగరీ సముచ్ఛ్రితగృహధ్వజా৷৷2.5.18৷৷"},{"sloka":"తదా హ్యయోధ్యానిలయ స్సస్త్రీబాలాబలో జనః.రామాభిషేకమాకాఙ్క్షన్నాకాఙ్క్షదుదయం రవేః৷৷2.5.19৷৷"},{"sloka":"ప్రజాలఙ్కారభూతం చ జనస్యానన్దవర్ధనమ్.ఉత్సుకోభూజ్జనో ద్రష్టుం తమయోధ్యామహోత్సవమ్৷৷2.5.20৷৷"},{"sloka":"ఏవం తజ్జనసమ్బాధం రాజమార్గం పురోహితః.వ్యూహన్నివ జనౌఘం తం శనై రాజకులం యయౌ৷৷2.5.21৷৷"},{"sloka":"సితాభ్రశిఖరప్రఖ్యం ప్రాసాదమధిరుహ్య సః.సమీయాయ నరేన్ద్రేణ శక్రేణేవ బృహస్పతిః৷৷2.5.22৷৷"},{"sloka":"తమాగతమభిప్రేక్ష్య హిత్వా రాజాసనం నృపః.పప్రచ్ఛ స చ తస్మై తత్కృతమిత్యభ్యవేదయత్৷৷2.5.23৷৷"},{"sloka":"చైవ తదా తుల్యం సహాసీనాస్సభాసదః.ఆసనేభ్యస్సముత్తస్థుః పూజయన్తః పురోహితమ్৷৷2.5.24৷৷"},{"sloka":"గురుణా త్వభ్యనుజ్ఞాతో మనుజౌఘం విసృజ్య తమ్.వివేశాన్తః పురం రాజా సింహో గిరిగుహామివ৷৷2.5.25৷৷"},{"sloka":"తదగ్య్రవేషప్రమదాజనాకులం మహేన్ద్రవేశ్మప్రతిమం నివేశనమ్.విదీపయంశ్చారు వివేశ పార్థివశ్శశీవ తారాగణసఙ్కులం నభః৷৷2.5.26৷৷"}]