[{"sloka":"[Rama reaches Srngiberapura on the bank of the Ganga--Guha, chief of the nishadas welcomes Rama.]విశాలాన్ కోసలాన్ రమ్యాన్ యాత్వా లక్ష్మణపూర్వజః.అయోధ్యాభిముఖో ధీమాన్ ప్రాఞ్జలిర్వాక్యమబ్రవీత్৷৷2.50.1৷৷"},{"sloka":"ఆపృచ్ఛే త్వాం పురీశ్రేష్ఠే కాకుత్స్థపరిపాలితే.దైవతాని చ యాని త్వాం పాలయన్తి వసన్తి చ৷৷2.50.2৷৷"},{"sloka":"నివృత్తవనవాసస్త్వామనృణో జగతీపతేః.పునర్ద్రక్ష్యామి మాత్రా చ పిత్రా చ సహ సఙ్గతః৷৷2.50.3৷৷"},{"sloka":"తతో రుధిరతామ్రాక్షో భుజముద్యమ్య దక్షిణమ్.అశ్రుపూర్ణముఖో దీనోబ్రవీజ్జానపదం జనమ్৷৷2.50.4৷৷"},{"sloka":"అనుక్రోశో దయా చైవ యథార్హం మయి వః కృతః.చిరం దుఃఖస్య పాపీయో గమ్యతామర్థసిద్ధయే৷৷2.50.5৷৷"},{"sloka":"తేభివాద్య మహాత్మానం కృత్వా చాపి ప్రదక్షిణమ్.విలపన్తో నరా ఘోరం వ్యతిష్ఠన్త క్వచిత్ క్వచిత్৷৷2.50.6৷৷"},{"sloka":"తథా విలపతాం తేషామతృప్తానాం చ రాఘవః.అచక్షుర్విషయం ప్రాయాద్యథార్కః క్షణదాముఖే৷৷2.50.7৷৷"},{"sloka":"తతో ధాన్యధనోపేతాన్ దానశీలజనాన్ శివాన్.అకుతశ్చిద్భయాన్ రమ్యాంశ్చైత్యయూపసమావృతాన్৷৷2.50.8৷৷ఉద్యానామ్రవనోపేతాన్ సమ్పన్నసలిలాశయాన్.తుష్టపుష్టజనాకీర్ణాన్ గోకులాకులసేవితాన్৷৷2.50.9৷৷లక్షణీయాన్నరేన్ద్రాణాం బ్రహ్మఘోషాభినాదితాన్.    రథేన పురుషవ్యాఘ్రః కోసలానత్యవర్తత৷৷2.50.10৷৷"},{"sloka":"మధ్యేనముదితం స్ఫీతం రమ్యోద్యానసమాకులమ్.రాజ్యం భోగ్యం నరేన్ద్రాణాం యయౌ ధృతిమతాం వరః৷৷2.50.11৷৷"},{"sloka":"తత స్త్రిపథగాం దివ్యాం శివతోయామశైవలామ్.దదర్శ రాఘవో గఙ్గాం పుణ్యామృషినిషేవితామ్৷৷2.50.12৷৷"},{"sloka":"ఆశ్రమైరవిదూరస్థైః శ్రీమద్భిస్సమలఙ్కృతామ్.కాలేప్సరోభిర్హృష్టాభి స్సేవితామ్భోహ్రదాం శివామ్৷৷2.50.13৷৷"},{"sloka":"దేవదానవగన్ధర్వైః కిన్నరైరుపశోభితామ్.నానాగన్ధర్వపత్నీభి స్సేవితాం సతతం శివామ్৷৷2.50.14৷৷"},{"sloka":"దేవాక్రీడశతాకీర్ణాం దేవోద్యానశతాయుతామ్.దేవార్థమాకాశగమాం విఖ్యాతాం దేవపద్మినీమ్৷৷2.50.15৷৷"},{"sloka":"జలాఘాతాట్టహాసోగ్రాం ఫేననిర్మలహాసినీమ్.క్వచిద్వేణీకృతజలాం క్వచిదావర్తశోభితామ్৷৷2.50.16৷৷"},{"sloka":"క్వచిత్ స్తిమితగమ్భీరాం క్వచిద్వేగజలాకులామ్.క్వచిద్గమ్భీరనిర్ఘోషాం క్వచిద్భైరవనిస్వనామ్৷৷2.50.17৷৷"},{"sloka":"దేవసఙ్ఘాప్లుతజలాం నిర్మలోత్పలశోభితామ్.క్వచిదాభోగపులినాం క్వచిన్నిర్మలవాలుకామ్৷৷2.50.18৷৷"},{"sloka":"హంససారససఙ్ఘుష్టాం చక్రవాకోపకూజితామ్.సదా మదైశ్చ విహగైరభిసన్నాదితాన్తరామ్৷৷2.50.19৷৷"},{"sloka":"క్వచిత్తీరరుహైర్వృక్షైర్మాలాభిరివశోభితామ్.క్వచిత్ఫుల్లోత్పలచ్ఛన్నాం క్వచిత్పద్మవనాకులామ్৷৷2.50.20৷৷"},{"sloka":"క్వచిత్కుముదషణ్డైశ్చ కుడ్మలైరుపశోభితామ్.నానాపుష్పరజోధ్వస్తాం సమదామివ చ క్వచిత్৷৷2.50.21৷৷"},{"sloka":"వ్యపేతమలసఙ్ఘాతాం మణినిర్మలదర్శనామ్.దిశాగజైర్వనగజై ర్మత్తైశ్చ వరవారణైః৷৷2.50.22৷৷దేవోపవాహ్యైశ్చ ముహుస్సన్నాదితవనాన్తరామ్."},{"sloka":"ప్రమదామివ యత్నేన భూషితాం భూషణోత్తమైః৷৷2.50.23৷৷ఫలైః పుష్పైః కిసలయైర్వృతాం గుల్మైర్ద్విజైస్తథా.శింశుమారైశ్చ నక్రైశ్చ భుజఙ్గైశ్చ నిషేవితామ్৷৷2.50.24৷৷"},{"sloka":"విష్ణుపాదచ్యుతాం దివ్యామపాపాం పాపనాశినీమ్.తాం శఙ్కరజటాజూటాద్భ్రష్టాం సాగరతేజసా৷৷2.50.25৷৷సముద్రమహిషీం గఙ్గాం సారసక్రౌఞ్చనాదితామ్.ఆససాద మహాబాహుః శృఙ్గిబేరపురం ప్రతి৷৷2.50.26৷৷"},{"sloka":"తామూర్మికలిలావర్తామన్వవేక్ష్య మహారథః.సుమన్త్రమబ్రవీత్సూతమిహైవాద్య వసామహే৷৷2.50.27৷৷"},{"sloka":"అవిదూరాదయం నద్యా బహుపుష్పప్రవాలవాన్.సుమహానిఙ్గుదీవృక్షో వసామోత్రైవ సారథే!৷৷2.50.28৷৷"},{"sloka":"ద్రక్ష్యామ స్సరితాం శ్రేష్ఠాం సమ్మాన్యసలిలాం శివామ్.దేవదానవగన్ధర్వమృగమానుషపక్షిణామ్৷৷2.50.29৷৷"},{"sloka":"లక్ష్మణశ్చ సుమన్త్రశ్చ బాఢమిత్యేవ రాఘవమ్.ఉక్త్వా తమిఙ్గుదీవృక్షం తదోపయయతుర్హయైః৷৷2.50.30৷৷"},{"sloka":"రామోభియాయ తం రమ్యం వృక్షమిక్ష్వాకునన్దనః.రథాదవాతరత్తస్మాత్సభార్య స్సహలక్ష్మణః৷৷2.50.31৷৷"},{"sloka":"సుమన్త్రోప్యవతీర్యాస్మాన్మోచయిత్వా హయోత్తమాన్.వృక్షమూలగతం రామముపతస్థే కృతాఞ్జలిః৷৷2.50.32৷৷"},{"sloka":"తత్ర రాజా గుహో నామ రామస్యాత్మసమస్సఖా.నిషాదజాత్యో బలవాన్ స్థపతిశ్చేతి విశ్రుతః৷৷2.50.33৷৷"},{"sloka":"స శృత్వా పురుషవ్యాఘ్రం రామం విషయమాగతమ్.వృద్ధైః పరివృతోమాత్యైః జ్ఞాతిభిశ్చాభ్యుపాగతః৷৷2.50.34৷৷"},{"sloka":"తతో నిషాదాధిపతిం దృష్ట్వా దూరాదుపస్థితమ్.సహ సౌమిత్రిణా రామ స్సమాగచ్ఛద్గుహేన సః৷৷2.50.35৷৷"},{"sloka":"తమార్తస్సమ్పరిష్వజ్య గుహో రాఘవమబ్రవీత్.యథాయోధ్యా తథేయం తే రామ కిం కరవాణి తే৷৷2.50.36৷৷ఈదృశం హి మహాబాహో కః ప్రాప్స్యత్యతిథిం ప్రియమ్."},{"sloka":"తతో గుణవదన్నాద్యముపాదాయ పృథగ్విధమ్৷৷2.50.37৷৷అర్ఘ్యం చోపానయత్క్షిప్రం వాక్యం చేదమువాచ హ."},{"sloka":"స్వాగతం తే మహాబాహో! తవేయమఖిలా మహీ৷৷2.50.38৷৷వయం ప్రేష్యా భవాన్భర్తా సాధు రాజ్యం ప్రశాధి నః."},{"sloka":"భక్ష్యం భోజ్యం చ పేయం చ లేహ్యంచేదముపస్థితమ్৷৷2.50.39৷৷శయనాని చ ముఖ్యాని వాజినాం ఖాదనం చ తే."},{"sloka":"ఏవం బ్రువాణం తు గుహం రాఘవః ప్రత్యువాచ హ৷৷2.50.40৷৷అర్చితాశ్చైవ హృష్టాశ్చ భవతా సర్వథా వయమ్.పద్భ్యామభిగమాచ్చైవ స్నేహసన్దర్శనేన చ৷৷2.50.41৷৷"},{"sloka":"భుజాభ్యాం సాధు పీనాభ్యాం పీడయన్వాక్యమబ్రవీత్৷৷దిష్ట్యా త్వాం గుహ! పశ్యామి హ్యరోగం సహ బాన్ధవైః.అపి తే కుశలం రాష్ట్రే మిత్రేషు చ ధనేషు చ৷৷2.50.42৷৷"},{"sloka":"యత్త్విదం భవతా కిఞ్చిత్ప్రీత్యా సముపకల్పితమ్.సర్వం తదనుజానామి న హి వర్తే ప్రతిగ్రహే৷৷2.50.43৷৷"},{"sloka":"కుశచీరాజినధరం ఫలమూలాశినం చ మామ్.విద్ధి ప్రణిహితం ధర్మే తాపసం వనగోచరమ్৷৷2.50.44৷৷"},{"sloka":"అశ్వానాం ఖాదనేనాహమర్థీ నాన్యేన కేనచిత్.ఏతావతాత్ర భవతా భవిష్యామి సుపూజితః৷৷2.50.45৷৷"},{"sloka":"ఏతే హి దయితా రాజ్ఞః పితుర్దశరథస్య మే.ఏతైస్సువిహితైరశ్వై భవిష్యామ్యహమర్చితః৷৷2.50.46৷৷"},{"sloka":"అశ్వానాం ప్రతిపానం చ ఖాదనం చైవ సోన్వశాత్.గుహస్తత్రైవ పురుషాం స్త్వరితం దీయతామితి৷৷2.50.47৷৷"},{"sloka":"తతశ్చీరోత్తరాసఙ్గః సన్ధ్యామన్వాస్య పశ్చిమామ్.జలమేవాదదే భోజ్యం లక్ష్మణేనాహృతం స్వయమ్৷৷2.50.48৷৷"},{"sloka":"తస్య భూమౌ శయానస్య పాదౌ ప్రక్షాల్య లక్ష్మణః.సభార్యస్య తతోభ్యేత్య తస్థౌ వృక్షముపాశ్రితః৷৷2.50.49৷৷"},{"sloka":"గుహోపి సహ సూతేన సౌమిత్రిమనుభాషయన్.అన్వజాగ్రత్తతో రామమప్రమత్తో ధనుర్ధరః৷৷2.50.50৷৷"},{"sloka":"తథా శయానస్య తతోస్య ధీమతో యశస్వినో దాశరథేర్మహాత్మనః.అదృష్టదుఃఖస్య సుఖోచితస్య సా తదావ్యతీయాయ చిరేణ శర్వరీ৷৷2.50.51৷৷"}]