[{"sloka":"[Lakshmana tells Guha about events which might overtake Ayodhya after Rama's exile]తం జాగ్రతమదమ్భేన భ్రాతురర్థాయ లక్ష్మణమ్.గుహః సన్తాపసన్తప్తో రాఘవం వాక్యమబ్రవీత్৷৷2.51.1৷৷"},{"sloka":"ఇయం తాత సుఖా శయ్యా త్వదర్థముపకల్పితా.ప్రత్యాశ్వసిహి సాధ్వస్యాం రాజపుత్ర! యథాసుఖమ్৷৷2.51.2৷৷"},{"sloka":"ఉచితోయం జనస్సర్వః క్లేశానాం త్వం సుఖోచితః.గుప్త్యర్థం జాగరిష్యామః కాకుత్స్థస్య వయం నిశామ్৷৷2.51.3৷৷"},{"sloka":"న హి రామాత్ప్రియతమో మమాస్తి భువి కశ్చన.బ్రవీమ్యేతదహం సత్యం సత్యేనైవ చ తే శపే৷৷2.51.4৷৷"},{"sloka":"అస్య ప్రసాదాదాశంసే లోకేస్మిన్ సుముహద్యశః.ధర్మావాప్తిం చ విపులామర్థావాప్తిం చ కేవలమ్৷৷2.51.5৷৷"},{"sloka":"సోహం ప్రియసఖం రామం శయానం సహ సీతయా.రక్షిష్యామి ధనుష్పాణి స్సర్వతో జ్ఞాతిభి స్సహ৷৷2.51.6৷৷"},{"sloka":"న హి మేవిదితం కిఞ్చిద్వనేస్మింశ్చరతస్సదా.చతురఙ్గం హ్యపిబలం సుమహత్ప్రసహేమహి৷৷2.51.7৷৷"},{"sloka":"లక్ష్మణస్తం తదోవాచ రక్ష్యమాణాస్త్వయానఘ.నాత్ర భీతా వయం సర్వే ధర్మమేవానుపశ్యతా৷৷2.51.8৷৷"},{"sloka":"కథం దశరథౌ భూమౌ శయానే సహ సీతయా.శక్యా నిద్రా మయా లబ్ధుం జీవితం వా సుఖాని వా৷৷2.51.9৷৷"},{"sloka":"యో న దేవాసురైః సర్వైః శక్యః ప్రసహితుం యుధి.తం పశ్య సుఖసంవిష్టం తృణేషు సహ సీతయా৷৷2.51.10৷৷"},{"sloka":"యో మన్త్రతపసా లబ్ధో వివిధైశ్చ పరాశ్రమైః.ఏకో దశరథస్యేష్టః పుత్రః సదృశలక్షణః৷৷2.51.11৷৷అస్మిన్ ప్రవ్రాజితే రాజా న చిరం వర్తయిష్యతి.విధవా మేదినీ నూనం క్షిప్రమేవ భవిష్యతి৷৷2.51.12৷৷"},{"sloka":"వినద్య సుమహానాదం శ్రమేణోపరతాః స్త్రియః.నిర్ఘోషోపరతం చాతో మన్యే రాజనివేశనమ్৷৷2.51.13৷৷"},{"sloka":"కౌశల్యా చైవ రాజా చ తథైవ జననీ మమ.నాశంసే యది జీవన్తి సర్వే తే శర్వరీమిమామ్৷৷2.51.14৷৷"},{"sloka":"జీవేదపి హి మే మాతా శత్రుఘ్నస్యాన్వవేక్షయా.తద్దుఃఖం యత్తు కౌశల్యా వీరసూర్వినశిష్యతి৷৷2.51.15৷৷"},{"sloka":"అనురక్తజనాకీర్ణా సుఖాలోకప్రియావహా.రాజవ్యసనసంసృష్టా సా పురీ వినశిష్యతి৷৷2.51.16৷৷"},{"sloka":"కథం పుత్రం మహాత్మానం జ్యేష్ఠం ప్రియమపశ్యతః.శరీరం ధారయిష్యన్తి ప్రాణా రాజ్ఞో మహాత్మనః৷৷2.51.17৷৷"},{"sloka":"వినష్టే నృపతౌ పశ్చాత్కౌసల్యా వినశిష్యతి.అనన్తరం చ మాతాపి మమ నాశముపైష్యతి৷৷2.51.18৷৷"},{"sloka":"అతిక్రాన్తమతిక్రాన్తమనవాప్య మనోరథమ్.రాజ్యే రామమనిక్షిప్య పితా మే వినశిష్యతి৷৷2.51.19৷৷"},{"sloka":"సిద్ధార్థాః పితరం వృత్తం తస్మిన్కాలేప్యుపస్థితే.ప్రేతకార్యేషు సర్వేషు సంస్కరిష్యన్తి భూమిపమ్৷৷2.51.20৷৷"},{"sloka":"రమ్యచత్వరసంస్థానాం సువిభక్తమహాపథామ్.హర్మ్యప్రాసాదసమ్పన్నామ్ గణికావరశోభితామ్৷৷2.51.21৷৷రథాశ్వగజసమ్బాధాం తూర్యనాదవినాదితామ్.సర్వకల్యాణసమ్పూర్ణాం హృష్టపుష్టజనాకులామ్৷৷2.51.22৷৷ఆరామోద్యానసమ్పన్నాం సమాజోత్సవశాలినీమ్.సుఖితా విచరిష్యన్తి రాజధానీం పితుర్మమ৷৷2.51.23৷৷"},{"sloka":"అపి జీవేద్దశరథో వనవాసాత్పునర్వయమ్.ప్రత్యాగమ్య మహాత్మానమపి పశ్యేమ సువ్రతమ్৷৷2.51.24৷৷"},{"sloka":"అపి సత్యప్రతిజ్ఞేన సార్ధం కుశలినా వయమ్.నివృత్తే వనవాసేస్మిన్నయోధ్యాం ప్రవిశేమహి৷৷2.51.25৷৷"},{"sloka":"పరిదేవయమానస్య దుఖార్తస్య మహాత్మనః.తిష్ఠతో రాజపుత్రస్య శర్వరీ సాత్యవర్తత৷৷2.51.26৷৷"},{"sloka":"తథా హి సత్యం బ్రువతి ప్రజాహితేనరేన్ద్రపుత్రే గురుసౌహృదాద్గుహః.ముమోచ బాష్పం వ్యసనాభిపీడితోజ్వరాతురో నాగ ఇవ వ్యథాతురః৷৷2.51.27৷৷"}]