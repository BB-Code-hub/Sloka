[{"sloka":"[Guha arranges a boat to help Rama, Lakshmana and Sita cross Ganga - Rama asks Sumantra to return to Ayodhya and serve the king - Sita worships Ganga for the safe return from exile.]ప్రభాతాయాం తు శర్వర్యాం పృథువక్షా మహాయశాః.ఉవాచ రామః సౌమిత్రిం లక్ష్మణం శుభలక్షణమ్৷৷2.52.1৷৷"},{"sloka":"భాస్కరోదయకాలోయం గతా భగవతీ నిశా.అసౌ సుకృష్ణో విహగః కోకిలస్తాత! కూజతి৷৷2.52.2৷৷"},{"sloka":"బర్హిణానాం చ నిర్ఘోషః శ్రూయతే నదతాం వనే.తరామ జాహ్నవీం సౌమ్య శీఘ్రగాం సాగరఙ్గమామ్৷৷2.52.3৷৷"},{"sloka":"విజ్ఞాయ రామస్య వచః సౌమిత్రిర్మిత్రనన్దనః.గుహమామన్త్ర్య సూతం చ సోతిష్ఠద్భ్రాతురగ్రతః৷৷2.52.4৷৷"},{"sloka":"స తు రామస్య వచనం నిశమ్య ప్రతిగృహ్య చ.స్థపతిస్తూర్ణమాహూయ సచివానిదమబ్రవీత్৷৷2.52.5৷৷"},{"sloka":"అస్య వాహనసంయుక్తాం కర్ణగ్రాహవతీం శుభామ్.సుప్రతారాం దృఢాం తీర్థే శీఘ్రం నావముపాహర৷৷2.52.6৷৷"},{"sloka":"తం నిశమ్య సమాదేశం గుహామాత్యగణో మహాన్.ఉపోహ్య రుచిరాం నావం గుహాయ ప్రత్యవేదయత్৷৷2.52.7৷৷"},{"sloka":"తతః స ప్రాఞ్జలిర్భూత్వా గుహో రాఘవమబ్రవీత్.ఉపస్థితేయం నౌర్దేవ భూయః కిం కరవాణి తే৷৷2.52.8৷৷"},{"sloka":"తవామరసుతప్రఖ్య తర్తుం సాగరగాం నదీమ్.నౌరియం పురుషవ్యాఘ్ర! తాం త్వమారోహ సువ్రత৷৷2.52.9৷৷"},{"sloka":"అథోవాచ మహాతేజా రామో గుహమిదం వచః.కృతకామోస్మి భవతా శీఘ్రమారోప్యతామితి৷৷2.52.10৷৷"},{"sloka":"తతః కలాపాన్ సన్నహ్య ఖడ్గౌ బధ్వా చ ధన్వినౌ.జగ్మతుర్యేన తౌ గఙ్గాం సీతయా సహ రాఘవౌ৷৷2.52.11৷৷"},{"sloka":"రామమేవ తు ధర్మజ్ఞముపగమ్య వినీతవత్.కిమహం కరవాణీతి సూతః ప్రాఞ్జలిరబ్రవీత్৷৷2.52.12৷৷"},{"sloka":"తతోబ్రవీద్దాశరథిః సుమన్త్రం స్పృశన్ కరేణోత్తమదక్షిణేన.సుమన్త్ర! శీఘ్రం పునరేవ యాహిరాజ్ఞః సకాశే భవ చాప్రమత్తః৷৷2.52.13৷৷"},{"sloka":"నివర్తస్వేత్యువాచైవ హ్యేతావద్ధి కృతం మమ.రథం విహాయ పద్భ్యాం తు గమిష్యామి మహావనమ్৷৷2.52.14৷৷"},{"sloka":"ఆత్మానం త్వభ్యనుజ్ఞాతమవేక్ష్యార్తః స సారథిః.సుమన్త్రః పురుషవ్యాఘ్రమైక్ష్వాకమిదమబ్రవీత్৷৷2.52.15৷৷"},{"sloka":"నాతిక్రాన్తమిదం లోకే పురుషేణేహ కేనచిత్.తవ సభ్రాతృభార్యస్య వాసః ప్రాకృతవద్వనే৷৷2.52.16৷৷"},{"sloka":"న మన్యే బ్రహ్మచర్యేస్తి స్వధీతే వా ఫలోదయః.మార్దవార్జవయోర్వాపి త్వాం చేద్వ్యసనమాగతమ్৷৷2.52.17৷৷"},{"sloka":"సహ రాఘవ వైదేహ్యా భ్రాత్రా చైవ వనే వసన్.త్వం గతిం ప్రాప్స్యసే వీర! త్రీన్ లోకాంస్తు జయన్నివ৷৷2.52.18৷৷"},{"sloka":"వయం ఖలు హతా రామ! యే త్వయాప్యుపవఞ్చితాః.కైకేయ్యా వశమేష్యామః పాపాయా దుఃఖభాగినః৷৷2.52.19৷৷"},{"sloka":"ఇతి బ్రువన్నాత్మసమం సుమన్త్రః సారథిస్తదా.దృష్ట్వా దూరగతం రామం దుఃఖార్తో రురుదే చిరమ్৷৷2.52.20৷৷"},{"sloka":"తతస్తు విగతే బాష్పే సూతం స్పృష్టోదకం శుచిమ్.రామస్తు మధురం వాక్యం పునః పునరువాచ తమ్৷৷2.52.21৷৷"},{"sloka":"ఇక్ష్వాకూణాం త్వయా తుల్యం సుహృదం నోపలక్షయే.యథా దశరథో రాజా మాం న శోచేత్తథా కురు৷৷2.52.22৷৷"},{"sloka":"శోకోపహతచేతాశ్చ వృద్ధశ్చ జగతీపతిః.కామభావావసన్నశ్చ తస్మాదేతద్బ్రవీమి తే৷৷2.52.23৷৷"},{"sloka":"యద్యదాజ్ఞాపయేత్కిఞ్చిత్స మహాత్మా మహీపతిః.కైకేయ్యాః ప్రియకామార్థం కార్యం తదవికాఙ్క్షయా৷৷2.52.24৷৷"},{"sloka":"ఏతదర్థం హి రాజ్యాని ప్రశాసతి నరేశ్వరాః.యదేషాం సర్వకృత్యేషు మనో న ప్రతిహన్యతే৷৷2.52.25৷৷"},{"sloka":"యద్యథా స మహారాజో నాలీకమధిగచ్ఛతి.న చ తామ్యతి దుఃఖేన సుమన్త్ర కురు తత్తథా৷৷2.52.26৷৷"},{"sloka":"అదృష్టదుఃఖం రాజానం వృద్ధమార్యం జితేన్ద్రియమ్.బ్రూయాస్త్వమభివాద్యైవ మమ హేతోరిదం వచః৷৷2.52.27৷৷"},{"sloka":"నైవాహమనుశోచామి లక్ష్మణో న చ మైథిలీ.అయోధ్యాయాశ్చ్యుతాశ్చేతి వనే వత్స్యామహేతి చ৷৷2.52.28৷৷"},{"sloka":"చతుర్దశసు వర్షేషు నివృత్తేషు పునః పునః.లక్ష్మణం మాం చ సీతాం చ ద్రక్ష్యసే క్షిప్రమాగతాన్৷৷2.52.29৷৷"},{"sloka":"ఏవముక్త్వా తు రాజానం మాతరం చ సుమన్త్ర! మే.అన్యాశ్చ దేవీస్సహితాః కైకేయీం చ పునః పునః৷৷2.52.30৷৷ఆరోగ్యం బ్రూహి కౌశల్యామథ పాదాభివన్దనమ్.సీతాయా మమ చార్యస్య వచనాల్లక్ష్మణస్య చ৷৷2.52.31৷৷"},{"sloka":"బ్రూయాశ్చ హి మహారాజం భరతం క్షిప్రమానయ.ఆగతశ్చాపి భరతః స్థాప్యో నృపమతే పదే৷৷2.52.32৷৷"},{"sloka":"భరతం చ పరిష్వజ్య యౌవరాజ్యేభిషిచ్య చ.అస్మత్సన్తాపజం దుఃఖం న త్వామభిభవిష్యతి৷৷2.52.33৷৷"},{"sloka":"భరతశ్చాపి వక్తవ్యో యథా రాజని వర్తసే.తథా మాతృషు వర్తేథాః సర్వాస్వేవావిశేషతః৷৷2.52.34৷৷"},{"sloka":"యథా చ తవ కైకేయీ సుమిత్రా చ విశేషతః.తథైవ దేవీ కౌశల్యా మమ మాతా విశేషతః৷৷2.2.35৷৷"},{"sloka":"తాతస్య ప్రియకామేన యౌవరాజ్యమపేక్షతా.లోకయోరుభయోః శక్యం త్వయా యత్సుఖమేధితుమ్৷৷2.52.36৷৷"},{"sloka":"నివర్త్యమానో రామేణ సుమన్త్రః శోకకర్శితః.తత్సర్వం వచనం శ్రుత్వా స్నేహాత్కాకుత్స్థమబ్రవీత్৷৷2.52.37৷৷"},{"sloka":"యదహం నోపచారేణ బ్రూయాం స్నేహాదవిక్లబః.భక్తిమానితి తత్తావద్వాక్యం త్వం క్షన్తుమర్హసి৷৷2.52.38৷৷"},{"sloka":"కథం హి త్వద్విహీనోహం ప్రతియాస్యామి తాం పురీమ్.తవ తావద్వియోగేన పుత్రశోకాకులామివ৷৷2.52.39৷৷"},{"sloka":"సరామమపి తావన్మే రథం దృష్ట్వా తదా జనః.వినా రామం రథం దృష్ట్వా విదీర్యేతాపి సా పురీ৷৷2.52.40৷৷"},{"sloka":"దైన్యం హి నగరీ గచ్ఛేద్దృష్ట్వా శూన్యమిమం రథమ్.సూతావశేషం స్వం సైన్యం హతవీరమివాహవే৷৷2.52.41৷৷"},{"sloka":"దూరేపి నివసన్తం త్వాం మానసేనాగ్రతః స్థితమ్.చిన్తయన్తోద్య నూనం త్వాం నిరాహారాః కృతాః ప్రజాః৷৷2.52.42৷৷"},{"sloka":"దృష్టం తద్ధి త్వయా రామ! యాదృశం త్వత్ప్రవాసనే.ప్రజానాం సఙ్కులం వృత్తం త్వచ్ఛోకక్లాన్తచేతసామ్৷৷2.52.43৷৷"},{"sloka":"ఆర్తనాదో హి యః పౌరైర్ముక్తస్త్వద్విప్రవాసనే.సరథం మాం నిశామ్యైవ కుర్యుః శతగుణం తతః৷৷2.52.44৷৷"},{"sloka":"అహం కిం చాపి వక్ష్యామి దేవీం తవ సుతో మయా.నీతోసౌ మాతులకులం సన్తాపం మా కృథా ఇతి৷৷2.52.45৷৷"},{"sloka":"అసత్యమపి నైవాహం బ్రూయాం వచనమీదృశమ్.కథమప్రియమేవాహం బ్రూయాం సత్యమిదం వచః৷৷2.52.46৷৷"},{"sloka":"మమ తావన్నియోగస్థాస్త్వద్బన్ధుజనవాహినః.కథం రథం త్వయా హీనం ప్రవక్ష్యన్తి హయోత్తమాః৷৷2.52.47৷৷"},{"sloka":"తన్న శక్ష్యామ్యహం గన్తుమయోధ్యాం త్వదృతేనఘ.వనవాసానుయానాయ మామనుజ్ఞాతుమర్హసి৷৷2.52.48৷৷"},{"sloka":"యది మే యాచమానస్య త్యాగమేవ కరిష్యసి.సరథోగ్నిం ప్రవేక్ష్యామి త్యక్తమాత్ర ఇహ త్వయా৷৷2.52.49৷৷"},{"sloka":"భవిష్యన్తి వనే యాని తపోవిఘ్నకరాణి తే.రథేన ప్రతిబాధిష్యే తాని సత్త్వాని రాఘవ!৷৷2.52.50৷৷"},{"sloka":"త్వత్కృతే న మయావాప్తం రథచర్యాకృతం సుఖమ్.ఆశంసే త్వత్కృతే నాహం వనవాసకృతం సుఖమ్৷৷2.52.51৷৷"},{"sloka":"ప్రసీదేచ్ఛామి తేరణ్యే భవితుం ప్రత్యనన్తరః.ప్రీత్యాభిహితమిచ్ఛామి భవ మే ప్రత్యనన్తరః৷৷2.52.52৷৷"},{"sloka":"ఇమే చాపి హయా వీర! యది తే వనవాసినః.పరిచర్యాం కరిష్యన్తి ప్రాప్స్యన్తి పరమాం గతిమ్৷৷2.52.53৷৷"},{"sloka":"తవ శుశ్రూషణం మూర్ధ్నా కరిష్యామి వనే వసన్.అయోధ్యాం దేవలోకం వా సర్వథా ప్రజహామ్యహమ్৷৷2.52.54৷৷"},{"sloka":"న హి శక్యా ప్రవేష్టుం సా మయాయోధ్యా త్వయా వినా.రాజధానీ మహేన్ద్రస్య యథా దుష్కృతకర్మణా৷৷2.52.55৷৷"},{"sloka":"వనవాసే క్షయం ప్రాప్తే మమైష హి మనోరథః.యదనేన రథేనైవ త్వాం వహేయం పురీం పునః৷৷2.52.56৷৷"},{"sloka":"చతుర్దశ హి వర్షాణి సహితస్య త్వయా వనే.క్షణభూతాని యాస్యన్తి శతసఙ్ఖ్యాన్యతోన్యథా৷৷2.52.57৷৷"},{"sloka":"భృత్యవత్సల! తిష్ఠన్తం భర్తృపుత్రగతే పథి.భక్తం భృత్యం స్థితం స్థిత్యాం త్వం న మాం హాతుమర్హసి৷৷2.52.58৷৷"},{"sloka":"ఏవం బహువిధం దీనం యాచమానం పునః పునః.రామో భృత్యానుకమ్పీ తు సుమన్త్రమిదమబ్రవీత్৷৷2.52.59৷৷"},{"sloka":"జానామి పరమాం భక్తిం మయి తే భర్తృవత్సల.శృణు చాపి యదర్థం త్వాం ప్రేషయామి పురీమితః৷৷2.52.60৷৷"},{"sloka":"నగరీం త్వాం గతం దృష్ట్వా జననీ మే యవీయసీ.కైకేయీ ప్రత్యయం గచ్ఛేదితి రామో వనం గతః৷৷2.52.61৷৷"},{"sloka":"పరితుష్టా హి సా దేవీ వనవాసం గతే మయి.రాజానం నాతిశఙ్కేత 'మిథ్యావాదీ'తి ధార్మికమ్৷৷2.52.62৷৷"},{"sloka":"ఏష మే ప్రథమః కల్పో యదమ్బా మే యవీయసీ.భరతారక్షితం స్ఫీతం పుత్రరాజ్యమవాప్నుయాత్৷৷2.52.63৷৷"},{"sloka":"మమ ప్రియార్థం రాజ్ఞశ్చ సరథస్త్వం పురీం వ్రజ.సన్దిష్టశ్చాసి యానర్థాంస్తాం స్తాన్ బ్రూయాస్తథా తథా৷৷2.52.64৷৷"},{"sloka":"ఇత్యుక్త్వా వచనం సూతం సాన్త్వయిత్వా పునః పునః.గుహం వచనమక్లీబో రామో హేతుమదబ్రవీత్৷৷2.52.65৷৷"},{"sloka":"నేదానీం గుహ యోగ్యోయం వాసో మే సజనే వనే.ఆవశ్యం హ్యాశ్రమే వాసః కర్తవ్యస్తద్గతో విధిః৷৷2.52.66৷৷"},{"sloka":"సోహం గృహీత్వా నియమం తపస్వి జనభూషణమ్.హితకామః పితుర్భూయః సీతాయా లక్ష్మణస్య చ৷৷2.52.67৷৷జటాః కృత్వా గమిష్యామి న్యగ్రోధక్షీరమానయ."},{"sloka":"తత్ క్షీరం రాజపుత్రాయ గుహః క్షిప్రముపాహరత్৷৷2.52.68৷৷లక్ష్మణస్యాత్మనశ్చైవ రామస్తేనాకరోజ్జటాః."},{"sloka":"దీర్ఘబాహుర్నరవ్యాఘ్రో జటిలత్వమధారయత్৷৷2.52.69৷৷తౌ తదా చీరవసనౌ జటామణ్డలధారిణౌ.ఆశోభేతామృషిసమౌ భ్రాతరౌ రామలక్ష్మణౌ৷৷2.52.70৷৷"},{"sloka":"తతో వైఖానసం మార్గమాస్థితః సహ లక్ష్మణః.వ్రతమాదిష్టవాన్ రామః సఖాయం గుహమబ్రవీత్৷৷2.52.71৷৷"},{"sloka":"అప్రమత్తో బలే కోశే దుర్గే జనపదే తథా.భవేథా గుహ రాజ్యం హి దురారక్షతమం మతమ్৷৷2.52.72৷৷"},{"sloka":"తతస్తం సమనుజ్ఞాయ గుహమిక్ష్వాకునన్దనః.జగామ తూర్ణమవ్యగ్రః సభార్యః సహ లక్ష్మణః৷৷2.52.73৷৷"},{"sloka":"స తు దృష్ట్వా నదీతీరే నావమిక్ష్వాకునన్దనః.తితీర్షుః శీఘ్రగాం గఙ్గామిదం లక్ష్మణమబ్రవీత్৷৷2.52.74৷৷"},{"sloka":"ఆరోహ త్వం నరవ్యాఘ్ర స్థితాం నావమిమాం శనైః.సీతాం చారోపయాన్వక్షం పరిగృహ్య మనస్వినీమ్৷৷2.52.75৷৷"},{"sloka":"స భ్రాతుః శాసనం శ్రుత్వా సర్వమప్రతికూలయన్.ఆరోప్య మైథిలీం పూర్వమారురోహాత్మవాం స్తతః৷৷2.52.76৷৷"},{"sloka":"అథారురోహ తేజస్వీ స్వయం లక్ష్మణపూర్వజః.తతో నిషాదాధిపతిర్గుహో జ్ఞాతీనచోదయత్৷৷2.52.77৷৷"},{"sloka":"రాఘవోపి మహాతేజా నావమారుహ్య తాం తతః.బ్రహ్మవత్ క్షత్రవచ్చైవ జజాప హితమాత్మనః৷৷2.52.78৷৷"},{"sloka":"ఆచమ్య చ యథాశాస్త్రం నదీం తాం సహ సీతయా.ప్రాణమత్ప్రీతిసంహృష్టో లక్ష్మణశ్చామితప్రభః৷৷2.52.79৷৷"},{"sloka":"అనుజ్ఞాయ సుమన్త్రం చ సబలం చైవ తం గుహమ్.ఆస్థాయ నావం రామస్తు చోదయామాస నావికాన్৷৷2.52.80৷৷"},{"sloka":"తతస్తైశ్చోదితా సా నౌః కర్ణధారసమాహితా.శుభస్ఫ్యవేగాభిహతా శీఘ్రం సలిలమత్యగాత్৷৷2.52.81৷৷."},{"sloka":"మధ్యం తు సమనుప్రాప్య భాగీరథ్యాస్త్వనిన్దితా.వైదేహీ ప్రాఞ్జలిర్భూత్వా తాం నదీమిదమబ్రవీత్৷৷2.52.82৷৷"},{"sloka":"పుత్రో దశరథస్యాయం మహారాజస్య ధీమతః.నిదేశం పారయిత్వేమం గఙ్గే త్వదభిరక్షితః৷৷2.52.83৷৷చతుర్దశ హి వర్షాణి సమగ్రాణ్యుష్య కాననే.భ్రాత్రా సహ మయా చైవ పునః ప్రత్యాగమిష్యతి৷৷2.52.84৷৷తతస్త్వాం దేవి! సుభగే! క్షేమేణ పునరాగతా.యక్ష్యే ప్రముదితా గఙ్గే! సర్వకామసమృద్ధినీ৷৷2.52.85৷৷"},{"sloka":"త్వం హి త్రిపథగా దేవి! బ్రహ్మలోకం సమీక్షసే.భార్యా చోదధిరాజస్య లోకేస్మిన్ సమ్ప్రదృశ్యసే৷৷2.52.86৷৷"},{"sloka":"సా త్వాం దేవి! నమస్యామి ప్రశంసామి చ శోభనే.ప్రాప్తరాజ్యే నరవ్యాఘ్రే శివేన పునరాగతే৷৷2.52.87৷৷గవాం శతసహస్రాణి వస్త్రాణ్యన్నం చ పేశలమ్.బ్రాహ్మణేభ్యః ప్రదాస్యామి తవ ప్రియచికీర్షయా৷৷2.52.88৷৷"},{"sloka":"సురాఘటసహస్రేణ మాంసభూతౌదనేన చ.యక్ష్యే త్వాం ప్రయతా దేవి పురీం పునరుపాగతా৷৷2.52.89৷৷"},{"sloka":"యాని త్వత్తీరవాసీని దైవతాని చ సన్తి హి.తాని సర్వాణి యక్ష్యామి తీర్థాన్యాయతనాని చ৷৷2.52.90৷৷"},{"sloka":"పునరేవ మహాబాహుర్మయా భ్రాత్రా చ సఙ్గతః.అయోధ్యాం వనవాసాత్తు ప్రవిశత్వనఘోనఘే!৷৷2.52.91৷৷"},{"sloka":"తథా సమ్భాషమాణా సా సీతా గఙ్గామనిన్దితా.దక్షిణా దక్షిణం తీరం క్షిప్రమేవాభ్యుపాగమత్৷৷2.52.92৷৷"},{"sloka":"తీరం తు సమనుప్రాప్య నావం హిత్వా నరర్షభః.ప్రాతిష్ఠత సహ భ్రాత్రా వైదేహ్యా చ పరన్తపః৷৷2.52.93৷৷"},{"sloka":"అథాబ్రవీన్మహాబాహుః సుమిత్రానన్దవర్ధనమ్.భవ సంరక్షణార్థాయ సజనే విజనేపి వా৷৷2.52.94৷৷"},{"sloka":"అవశ్యం రక్షణం కార్యమదృష్టే విజనే వనే.అగ్రతో గచ్ఛ సౌమిత్రే! సీతా త్వామనుగచ్ఛతు৷৷.2.52.95৷৷"},{"sloka":"పృష్ఠతోహం గమిష్యామి త్వాం చ సీతాం చ పాలయన్.అన్యోన్యస్యేహ నో రక్షా కర్తవ్యా పురుషర్షభ৷৷2.52.96৷৷"},{"sloka":"న హి తావదతిక్రాన్తా సుకరా కాచన క్రియా.అద్య దుఃఖం తు వైదేహీ వనవాసస్య వేత్స్యతి৷৷2.52.97৷৷"},{"sloka":"ప్రణష్టజనసమ్బాధం క్షేత్రారామవివర్జితమ్.విషమం చ ప్రపాతం చ వనమద్య ప్రవేక్ష్యతి৷৷2.52.98৷৷"},{"sloka":"శ్రుత్వా రామస్య వచనం ప్రతస్థే లక్ష్మణోగ్రతః.అనన్తరం చ సీతాయా రాఘవో రఘునన్దనః৷৷2.52.99৷৷"},{"sloka":"గతం తు గఙ్గాపరపారమాశురామం సుమన్త్రః ప్రతతం నిరీక్ష్య.అధ్వప్రకర్షాద్వినివృత్తదృష్టి-ర్ముమోచ బాష్పం వ్యథిత స్తపస్వీ৷৷2.52.100৷৷"},{"sloka":"స లోకపాలప్రతిమప్రభావవాంస్తీర్త్వా మహాత్మా వరదో మహానదీమ్.తతః సమృద్ధాన్ శుభసస్యమాలినఃక్రమేణ వత్సాన్ ముదితానుపాగమత్৷৷2.52.101৷৷"},{"sloka":"తౌ తత్ర హత్వా చతురో మహామృగాన్వరాహమృశ్యం పృషతం మహారురుమ్.ఆదాయ మేధ్యం త్వరితం బుభుక్షితౌవాసాయ కాలే యయతుర్వనస్పతిమ్৷৷2.52.102৷৷"}]