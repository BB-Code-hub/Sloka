[{"sloka":"[Rama's mind goes back to Kaikeyi and to Kausalya and Sumitra - asks Lakshmana to go back - Lakshmana declines]స తం వృక్షం సమాసాద్య సన్ధ్యామన్వాస్యపశ్చిమామ్.రామో రమయతాం శ్రేష్ఠ ఇతి హోవాచ లక్ష్మణమ్৷৷2.53.1৷৷"},{"sloka":"అద్యేయం ప్రథమా రాత్రిర్యాతా జనపదాద్బహిః.యా సుమన్త్రేణ రహితా తాం నోత్కణ్ఠితుమర్హసి৷৷2.53.2৷৷"},{"sloka":"జాగర్తవ్యమతన్ద్రిభ్యామద్యప్రభృతి రాత్రిషు.యోగక్షేమౌ హి సీతాయా వర్తేతే లక్ష్మణావయోః৷৷2.53.3৷৷"},{"sloka":"రాత్రిం కథఞ్చిదేవేమాం సౌమిత్రే వర్తయామహే.అపావర్తామహే భూమావాస్తీర్య స్వయమార్జితైః৷৷2.53.4৷৷"},{"sloka":"స తు సంవిశ్య మేదిన్యాం మహార్హశయనోచితః.ఇమాః సౌమిత్రయే రామో వ్యాజహార కథాః శుభాః৷৷2.53.5৷৷"},{"sloka":"ధ్రువమద్య మహారాజో దుఃఖం స్వపితి లక్ష్మణ!.కృతకామా తు కైకేయీ తుష్టా భవితుమర్హతి৷৷2.53.6৷৷"},{"sloka":"సా హి దేవీ మహారాజం కైకేయీ రాజ్యకారణాత్.అపి న చ్యావయేత్ప్రాణాన్ దృష్ట్వా భరతమాగతమ్৷৷2.53.7৷৷"},{"sloka":"అనాథశ్చ హి వృద్ధశ్చ మయా చైవ వినాకృతః.కిం కరిష్యతి కామాత్మా కైకేయీ వశమాగతః৷৷2.53.8৷৷"},{"sloka":"ఇదం వ్యసనమాలోక్య రాజ్ఞశ్చ మతివిభ్రమమ్.కామ ఏవార్థధర్మాభ్యాం గరీయానితి మే మతిః৷৷2.53.9৷৷"},{"sloka":"కో హ్యవిద్వానపి పుమాన్ ప్రమదాయాః కృతే త్యజేత్.ఛన్దానువర్తినం పుత్రం తాతో మామివ లక్ష్మణ৷৷2.53.10৷৷"},{"sloka":"సుఖీ బత సభార్యశ్చ భరతః కేకయీసుతః.ముదితాన్ కోసలానేకో యో భోక్ష్యత్యధిరాజవత్৷৷2.53.11৷৷"},{"sloka":"స హి సర్వస్య రాజ్యస్య ముఖమేకం భవిష్యతి.తాతే చ వయసాతీతే మయి చారణ్యమాస్థితే৷৷2.53.12৷৷"},{"sloka":"అర్థధర్మౌ పరిత్యజ్య య కామమనువర్తతే.ఏవమాపద్యతే క్షిప్రం రాజా దశరథో యథా৷৷2.53.13৷৷"},{"sloka":"మన్యే దశరథాన్తాయ మమ ప్రవ్రాజనాయ చ.కైకేయీ సౌమ్య సమ్ప్రాప్తా రాజ్యాయ భరతస్య చ৷৷2.53.14৷৷"},{"sloka":"అపీదానీం తు కైకేయీ సౌభాగ్యమదమోహితా.కౌసల్యాం చ సుమిత్రాం చ సమ్ప్రబాధేత మత్కృతే৷৷2.53.15৷৷"},{"sloka":"మా స్మ మత్కారణాద్దేవీ సుమిత్రా దుఃఖమావసేత్.అయోధ్యామిత ఏవ త్వం కాల్యే ప్రవిశ లక్ష్మణ৷৷2.53.16৷৷"},{"sloka":"అహమేకో గమిష్యామి సీతయా సహ దణ్డకాన్.అనాథాయా హి నాథస్త్వం కౌశల్యాయా భవిష్యసి৷৷2.53.17৷৷"},{"sloka":"క్షుద్రకర్మా హి కైకేయీ ద్వేష్యమన్యాయ్యమాచరేత్.పరిదద్యాహి ధర్మజ్ఞే భరతే మమ మాతరమ్৷৷2.53.18৷৷"},{"sloka":"నూనం జాత్యన్తరే కస్మిన్ స్త్రియః పుత్రైర్వియోజితాః.జనన్యా మమ సౌమిత్రే తస్మాదేతదుపస్థితమ్৷৷2.53.19৷৷"},{"sloka":"మయా హి చిరపుష్టేన దుఖసంవర్ధితేన చ.విప్రయుజ్యత కౌశల్యా ఫలకాలే ధిగస్తు మామ్৷৷2.53.20৷৷"},{"sloka":"మా స్మ సీమన్తినీ కాచిజ్జనయేత్పుత్రమీదృశమ్.సౌమిత్రే యోహమమ్బాయా దద్మి శోకమనన్తకమ్৷৷2.53.21৷৷"},{"sloka":"మన్యే ప్రీతివిశిష్టా సా మత్తో లక్ష్మణ శారికా.యస్యాస్తచ్ఛ్రూయతే వాక్యం శుక పాదమరేర్దశ৷৷2.53.22৷৷"},{"sloka":"శోచన్త్యా అల్పభాగ్యాయా న కిఞ్చిదుపకుర్వతా.పుత్రేణ కిమపుత్రాయా మయా కార్యమరిన్దమ৷৷2.53.23৷৷"},{"sloka":"అల్పభాగ్యా హి మే మాతా కౌశల్యా రహితా మయా.శేతే పరమదుఃఖార్తా పతితా శోకసాగరే৷৷2.53.24৷৷"},{"sloka":"ఏకో హ్యహమయోధ్యాం చ పృథివీం చాపి లక్ష్మణ.తరేయమిషుభిః క్రుద్ధో నను వీర్యమకారణమ్৷৷2.53.25৷৷"},{"sloka":"అధర్మభయభీతశ్చ పరలోకస్య చానఘ. తేన లక్ష్మణ నాద్యాహ మాత్మానమభిషేచయే৷৷2.53.26৷৷"},{"sloka":"ఏతదన్యశ్చ కరుణం విలప్య విజనే వనే.అశ్రుపూర్ణముఖో రామో నిశి తూష్ణీముపావిశత్৷৷2.53.27৷৷"},{"sloka":"విలప్యోపరతం రామం గతార్చిషమివానలమ్.సముద్రమివ నిర్వేగమాశ్వాసయత లక్ష్మణః৷৷2.53.28৷৷"},{"sloka":"ధ్రువమద్య పురీ రాజన్నయోధ్యాయుధినాం వర.నిష్ప్రభా త్వయి నిష్క్రాన్తే గతచన్ద్రేవ శర్వరీ৷৷2.53.29৷৷"},{"sloka":"నైతదౌపయికం రామ యదిదం పరితప్యతే.విషాదయసి సీతాం చ మాం చైవ పురుషర్షభ৷৷2.53.30৷৷"},{"sloka":"న చ సీతా త్వయా హీనా న చాహమపి రాఘవ.ముహూర్తమపి జీవావో జలాన్మత్స్యావినోద్ధృతౌ৷৷2.53.31৷৷"},{"sloka":"నహి తాతం న శత్రుఘ్నం న సుమిత్రాం పరన్తప.ద్రష్టుమిచ్ఛేయమద్యాహం స్వర్గం చాపి త్వయా వినా৷৷2.53.32৷৷"},{"sloka":"తతస్తత్ర సుఖాసీనౌ నాతిదూరే నిరీక్ష్య తామ్.న్యగ్రోధే సుకృతాం శయ్యాం భేజాతే ధర్మవత్సలౌ৷৷2.53.33৷৷"},{"sloka":"స లక్ష్మణస్యోత్తమపుష్కలం వచోనిశమ్య చైవం వనవాసమాదరాత్.సమాః సమస్తా విదధే పరన్తపఃప్రపద్య ధర్మం సుచిరాయ రాఘవః৷৷2.53.34৷৷"},{"sloka":"తతస్తు తస్మిన్ విజనే వనే తదామహాబలౌ రాఘవవంశవర్ధనౌ.న తౌ భయం సమ్భ్రమమభ్యుపేయతు-ర్యథైవ సింహౌ గిరిసానుగోచరౌ৷৷2.53.35৷৷"}]