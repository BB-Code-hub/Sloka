[{"sloka":"[Rama, Sita and Lakshmana depart for Dandaka forest --- reach the hermitage of sage Bharadwaja --- seek advice for a dwelling --- place --- Bharadwaja suggests Chitrakuta at the confluence of rivers Ganga and Yamuna --- they set out after a night's stay.]తే తు తస్మిన్మహావృక్షే ఉషిత్వా రజనీం శివామ్.విమలేభ్యుదితే సూర్యే తస్మాద్దేశాత్ప్రతస్థిరే৷৷2.54.1৷৷"},{"sloka":"యత్ర భాగీరథీం గఙ్గాం యమునాభిప్రవర్తతే.జగ్ముస్తం దేశముద్దిశ్య విగాహ్య సుమహద్వనమ్৷৷2.54.2৷৷తే భూమిభాగాన్వివిధాన్ దేశాంశ్చాపి మనోరమాన్.అదృష్టపూర్వాన్ పశ్యన్తస్తత్ర తత్ర యశశ్వినః৷৷2.54.3৷৷"},{"sloka":"యథా క్షేమేణ గచ్ఛన్ స పశ్యంశ్చ వివిధాన్ ద్రుమాన్.నివృత్తమాత్రే దివసే రామః సౌమిత్రిమబ్రవీత్৷৷2.54.4৷৷"},{"sloka":"ప్రయాగమభితః పశ్య సౌమిత్రే ధూమమున్నతమ్.అగ్నేర్భగవతః కేతుం మన్యే సన్నిహితో మునిః৷৷2.54.5৷৷"},{"sloka":"నూనం ప్రాప్తాః స్మ సమ్భేదం గఙ్గాయమునయోర్వయమ్.తథా హి శ్రూయతే శబ్దో వారిణో వారిఘట్టితః৷৷2.54.6৷৷"},{"sloka":"దారూణి పరిభిన్నాని వనజైరుపజీవిభిః.భరద్వాజాశ్రమే చైతే దృశ్యన్తే వివిధా ద్రుమాః৷৷2.54.7৷৷"},{"sloka":"ధన్వినౌ తౌ సుఖం గత్వా లమ్బమానే దివాకరే.గఙ్గాయమునయోస్సన్ధౌ ప్రాపతుర్నిలయం మునేః৷৷2.54.8৷৷"},{"sloka":"రామస్త్వాశ్రమమాసాద్య త్రాసయన్మృగపక్షిణః.గత్వా ముహూర్తమధ్వానం భరద్వాజముపాగమత్৷৷2.54.9৷৷"},{"sloka":"తతస్త్వాశ్రమాసాద్య మునేర్దర్శనకాఙ్క్షిణౌ.సీతయానుగతౌ వీరౌ దూరాదేవావతస్థతుః৷৷2.54.10৷৷"},{"sloka":"స ప్రవిశ్య మహాత్మానమృషిం శిష్యగణైర్వృతమ్.సంశితవ్రతమేకాగ్రం తపసా లబ్ధచక్షుషమ్৷৷2.54.11৷৷హుతాగ్నిహోత్రం దృష్ట్వైవ మహాభాగం కృతాఞ్జలిః.రామః సౌమిత్రిణా సార్ధం సీతయా చాభ్యవాదయత్৷৷2.54.12৷৷"},{"sloka":"న్యవేదయత చాత్మానం తస్మై లక్ష్మణపూర్వజః.పుత్రౌ దశరథస్యావాం భగవన్ రామలక్ష్మణౌ৷৷2.54.13৷৷"},{"sloka":"భార్యా మమేయం వైదేహీ కల్యాణీ జనకాత్మజా.మాం చానుయాతా విజనం తపోవనమనిన్దితా৷৷2.54.14৷৷"},{"sloka":"పిత్రా ప్రవ్రాజ్యమానం మాం సౌమిత్రిరనుజ ప్రియః.అయమన్వగమద్భ్రాతా వనమేవ దృఢవ్రతః৷৷2.54.15৷৷"},{"sloka":"పిత్రా నియుక్తా భగవన్ ప్రవేక్ష్యామస్తపోవనమ్.ధర్మమేవ చరిష్యామ స్తత్ర మూలఫలాశనాః৷৷2.54.16৷৷"},{"sloka":"తస్య తద్వచనం శ్రుత్వా రాజపుత్రస్య ధీమతః.ఉపానయత ధర్మాత్మా గామర్ఘ్యముదకం తతః৷৷2.54.17৷৷"},{"sloka":"నానావిధానన్నరసాన్ వన్యమూలఫలాశ్రయాన్.      తేభ్యో దదౌ తప్తతపా వాసం చైవాభ్యకల్పయత్৷৷2.54.18৷৷"},{"sloka":"మృగపక్షిభిరాసీనో మునిభిశ్చ సమన్తతః.రామమాగతమభ్యర్చ్య స్వాగతేనాహతం మునిః৷৷2.54.19৷৷"},{"sloka":"ప్రతిగృహ్య చ తామర్చాముపవిష్టం స రాఘవమ్.భరద్వాజోబ్రవీద్వాక్యం ధర్మయుక్తమిదం తదా৷৷2.54.20৷৷"},{"sloka":"చిరస్య ఖలు కాకుత్స్థ! పశ్యామి త్వామిహాగతమ్.శ్రుతం తవ మయా చేదం వివాసనమకారణమ్৷৷2.54.21৷৷"},{"sloka":"అవకాశో వివిక్తోయం మహానద్యోస్సమాగమే.పుణ్యశ్చ రమణీయశ్చ వసత్విహ భవాన్ సుఖమ్৷৷2.54.22৷৷"},{"sloka":"ఏవముక్తస్తు వచనం భరద్వాజేన రాఘవః.ప్రత్యువాచ శుభం వాక్యం రామః సర్వహితే రతః৷৷2.54.23৷৷"},{"sloka":"భగవన్నిత ఆసన్నః పౌరజానపదో జనః.సుదర్శమిహ మాం ప్రేక్ష్య మన్యేహమిమమాశ్రమమ్৷৷2.54.24৷৷ఆగమిష్యతి వైదేహీం మాం చాపి ప్రేక్షకో జనః.అనేన కారణేనాహమిహ వాసం న రోచయే৷৷2.54.25৷৷"},{"sloka":"ఏకాన్తే పశ్య భగవన్నాశ్రమస్థానముత్తమమ్.రమేత యత్ర వైదేహీ సుఖార్హా జనకాత్మజా৷৷2.54.26৷৷"},{"sloka":"ఏతఛ్రుత్వా శుభం వాక్యం భరద్వాజో మహామునిః.రాఘవస్య తతో వాక్యమర్థగ్రాహకమబ్రవీత్৷৷2.54.27৷৷"},{"sloka":"దశక్రోశ ఇతస్తాత గిరిర్యత్రనివత్స్యసి.మహర్షిసేవితః పుణ్యః సర్వతః సుఖదర్శనః৷৷2.54.28৷৷గోలాఙ్గూలానుచరితో వానరర్క్షనిషేవితః.చిత్రకూట ఇతి ఖ్యాతో గన్ధమాదనసన్నిభః৷৷2.54.29৷৷"},{"sloka":"యావతా చిత్రకూటస్య నరశృఙ్గాన్యవేక్షతే.కల్యాణాని సమాధత్తే న పాపే కురుతే మనః৷৷2.54.30৷৷ "},{"sloka":"ఋషయస్తత్ర బహవో విహృత్య శరదాం శతమ్.తపసా దివమారూఢాః కపాలశిరసా సహ৷৷2.54.31৷৷"},{"sloka":"ప్రవివిక్తమహం మన్యే తం వాసం భవతస్సుఖమ్.ఇహ వా వనవాసాయ వస రామ మయా సహ৷৷2.54.32৷৷"},{"sloka":"స రామం సర్వకామైస్తం భరద్వాజః ప్రియాతిథిమ్.సభార్యం సహ చ భ్రాత్రా ప్రతిజగ్రాహ ధర్మవిత్৷৷2.54.33৷৷"},{"sloka":"తస్య ప్రయాగే రామస్య తం మహర్షిముపేయుషః.ప్రపన్నా రజనీ పుణ్యాః చిత్రాః కథయతః కథాః৷৷2.54.34৷৷"},{"sloka":"సీతాతృతీయః కాకుత్స్థః పరిశ్రాన్తః సుఖోచితః.భరద్వాజాశ్రమే రమ్యే తాం రాత్రిమవసత్సుఖమ్৷৷2.54.35৷৷"},{"sloka":"ప్రభాతాయాం రజన్యాం తు భరద్వాజముపాగమత్.ఉవాచ నరశార్దూలో మునిం జ్వలితతేజసమ్৷৷2.54.36৷৷"},{"sloka":"శర్వరీం భగవన్నద్య సత్యశీల తవాశ్రమే.ఉషితాః స్మేహ వసతిమనుజానాతు నో భవాన్৷৷2.54.37৷৷"},{"sloka":"రాత్ర్యాం తు తస్యాం వ్యుష్టాయాం భరద్వాజోబ్రవీదిదమ్.మధుమూలఫలోపేతం చిత్రకూటం వ్రజేతి హ৷৷2.54.38৷৷"},{"sloka":"వాసమౌపయికం మన్యే తవ రామ మహాబల!నానానగగణోపేతః కిన్నరోరగసేవితః.మయూరనాదాభిరుతో గజరాజనిషేవితః৷৷2.54.39৷৷గమ్యతాం భవతా శైల శ్చిత్రకూటః స విశ్రుతః.పుణ్యశ్చ రమణీయశ్చ బహుమూలఫలాయుతః৷৷2.54.40৷৷"},{"sloka":"తత్ర కుఞ్జరయూథాని మృగయూథాని చాభితః.విచరన్తి వనాన్తేస్మిన్ తాని ద్రక్ష్యసి రాఘవ৷৷2.54.41৷৷"},{"sloka":"సరిత్ప్రస్రవణప్రస్థాన్ దరీకన్దరనిర్ఝరాన్.చరతః సీతయా సార్ధం నన్దిష్యతి మనస్తవ৷৷2.54.42৷৷"},{"sloka":"ప్రహృష్టకోయష్టికకోకిలస్వనైర్వినాదితం తం వసుధాధరం శివమ్.మృగైశ్చ మత్తైర్బహుభిశ్చ కుఞ్జరైః సురమ్యమాసాద్య సమావసాశ్రమమ్৷৷2.54.43৷৷"}]