[{"sloka":"[The trio cross Yamuna --- decide to reside on the river bank --- Sita rejoices getting her favourite flowers and fruits.]ఉషిత్వా రజనీం తత్ర రాజపుత్రావరిన్దమౌ.మహర్షిమభివాద్యాథ జగ్మతుస్తం గిరిం ప్రతి৷৷2.55.1৷৷"},{"sloka":"తేషాం చైవ స్వస్త్యయనం మహర్షి స్స చకార హ.ప్రస్థితాంశ్చైవ తాన్ప్రేక్ష్య పితా పుత్రానివాన్వగాత్৷৷2.55.2৷৷"},{"sloka":"తతః ప్రచక్రమే వక్తుం వచనం స మహామునిః.భరద్వాజో మహాతేజా రామం సత్యపరాక్రమమ్৷৷2.55.3৷৷"},{"sloka":"గఙ్గాయమునయో స్సన్ధిమాసాద్య మనుజర్షభౌ.కాలిన్దీమనుగచ్ఛేతాం నదీం పశ్చాన్ముఖాశ్రితామ్৷৷2.55.4৷৷"},{"sloka":"అథాసాద్య తు కాలిన్దీ శీఘ్రస్రోతసమాపగామ్.తస్యాస్తీర్థం ప్రచలితం పురాణం ప్రేక్ష్య రాఘవౌ৷৷2.55.5৷৷తత్ర యూయం ప్లవం కృత్వా తరతాంశుమతీం నదీమ్."},{"sloka":"తతో న్యగ్రోధమాసాద్య మహాన్తం హరితచ్ఛదమ్৷৷2.55.6৷৷వివృద్ధం బహుభిర్వృక్షై శ్శ్యామం సిద్ధోపసేవితమ్.తస్మై సీతాఞ్జలిం కృత్వా ప్రయుఞ్జీతాశిషశ్శివాః৷৷2.55.7৷৷"},{"sloka":"సమాసాద్య తు తం వృక్షం వసేద్వాతిక్రమేత వా.క్రోశమాత్రం తతో గత్వా నీలం ద్రక్ష్యథ కాననమ్৷৷2.55.8৷৷పలాశబదరీమిశ్రం రమ్యం వంశైశ్చ యామునైః."},{"sloka":"స పన్థాశ్చిత్రకూటస్య గత స్సుబహుశో మయా৷৷2.55.9৷৷రమ్యో మార్దవయుక్తశ్చ వనదావైర్వివర్జితః."},{"sloka":"ఇతి పన్థానమావేద్య మహర్షిస్సన్యవర్తత৷৷2.55.10৷৷అభివాద్య తథేత్యుక్త్వా రామేణ వినివర్తితః."},{"sloka":"ఉపావృత్తే మునౌ తస్మిన్రామో లక్ష్మణమబ్రవీత్৷৷2.55.11৷৷కృతపుణ్యాః స్మ సౌమిత్రే మునిర్యన్నోనుకమ్పతే."},{"sloka":"ఇతి తౌ పురుషవ్యాఘ్రౌ మన్త్రయిత్వా మనస్వినౌ.సీతామేవాగ్రతః కృత్వా కాలిన్దీం జగ్మతుర్నదీమ్৷৷2.55.12৷৷"},{"sloka":"అథాసాద్య తు కాలిన్దీం శీఘ్రస్రోతోవహాం నదీమ్.చిన్తామాపేదిరే సర్వే నదీజలతితీర్షవః৷৷2.55.13৷৷"},{"sloka":"తౌ కాష్ఠసఙ్ఘాతమథో చక్రతు స్సుమహాప్లవమ్.శుష్కైర్వంశై స్సమాస్తీర్ణముశీరైశ్చ సమావృతమ్৷৷2.55.14৷৷"},{"sloka":"తతో వేతసశాఖాశ్చ జమ్బూశాఖాశ్చ వీర్యవాన్.చకార లక్ష్మణశ్ఛిత్వా సీతాయా స్సుఖమాసనమ్৷৷2.55.15৷৷"},{"sloka":"తత్ర శ్రియమివాచిన్త్యాం రామో దాశరథిః ప్రియామ్. ఈషత్సంలజ్జమానాం తామధ్యారోపయతప్లవమ్৷৷2.55.16৷৷"},{"sloka":"పార్శ్వే చ తత్ర వైదేహ్యా వసనే భూషణాని చ.ప్లవే కఠినకాజం చ రామశ్చక్రే సహాయుధైః৷৷2.55.17৷৷"},{"sloka":"ఆరోప్య ప్రథమం సీతాం సఙ్ఘాటం పరిగృహ్య తౌ.తత ప్రతేరతుర్యత్తౌ వీరౌ దశరథాత్మజౌ৷৷2.55.18৷৷"},{"sloka":"కాలిన్దీమధ్యమాయాతా సీతా త్వేనామవన్దత.స్వస్తి దేవి! తరామి త్వాం పారయే న్మే పతిర్వ్రతమ్৷৷2.55.19৷৷యక్ష్యే త్వాం గోసహస్రేణ సురాఘటశతేన చ.స్వస్తి ప్రత్యాగతే రామే పురీ మిక్ష్వాకుపాలితామ్৷৷2.56.20৷৷"},{"sloka":"కాలిన్దీ మథ సీతా తు యాచమానా కృతాఞ్జలిః.తీరమేవాభిసమ్ప్రాప్తా దక్షిణం వరవర్ణినీ৷৷2.55.21৷৷"},{"sloka":"తత ప్లవేనాంశుమతీం శీఘ్రగామూర్మిమాలినీమ్.తీరజై ర్బహుభిర్వృక్షై స్సన్తేరుర్యమునాం నదీమ్৷৷2.55.22৷৷"},{"sloka":"తే తీర్ణాః ప్లవముత్సృజ్య ప్రస్థాయ యమునావనాత్.శ్యామం న్యగ్రోధ మాసేదు శ్శీతలం హరితచ్ఛదమ్৷৷2.55.23৷৷"},{"sloka":"న్యగ్రోధం తముపాగమ్య వైదేహీ వాక్యమబ్రవీత్.నమస్తేస్తు మహావృక్ష! పారయేన్మే పతిర్వ్రతమ్৷৷2.55.24৷৷కౌశల్యాం చైవ పశ్యేయం సుమిత్రాం చ యశశ్వినీమ్.ఇతి సీతాఞ్జలిం కృత్వా పర్యగచ్ఛద్వనస్పతిమ్৷৷2.55.25৷৷"},{"sloka":"అవలోక్య తత స్సీతామాయాచన్తీమనిన్దితామ్.దయితాం చ విధేయాం చ రామో లక్ష్మణమబ్రవీత్৷৷2.55.26৷৷"},{"sloka":"సీతామాదాయ గచ్ఛత్వమగ్రతో భరతానుజ.పృష్ఠతోహం గమిష్యామి సాయుధో ద్విపదాం వర৷৷2.55.27৷৷"},{"sloka":"యద్యత్ఫలం ప్రార్థయతే పుష్పం వా జనకాత్మజా.తత్తత్ప్రదద్యా వైదేహ్యా యత్రాస్యా రమతే మనః৷৷2.55.28৷৷"},{"sloka":"గచ్ఛతోస్తు తయోర్మధ్యే బభూవ జనకాత్మజా.మాతఙ్గయోర్మధ్యగతా శుభా నాగవధూరివ৷৷2.55.29৷৷"},{"sloka":"ఏకైకం పాదపం గుల్మం లతాం వా పుష్పశాలినీమ్.అదృష్టపూర్వాం పశ్యన్తీ రామం పప్రచ్ఛ సాబలా৷৷2.55.30৷৷"},{"sloka":"రమణీయాన్బహువిధాన్పాదపాన్కుసుమోత్కటాన్.సీతావచనసంరబ్ధ ఆనయామాస లక్ష్మణః৷৷2.55.31৷৷"},{"sloka":"విచిత్రవాలుకజలాం హంససారసనాదితామ్.రేమే జనకరాజస్య సుతా ప్రేక్ష్య తదా నదీమ్৷৷2.55.32৷৷"},{"sloka":"క్రోశమాత్రం తతో గత్వా భ్రాతరౌ రామలక్ష్మణౌ.బహూన్మేధ్యాన్మృగాన్హత్వా చేరతుర్యమునావనే৷৷2.55.33৷৷"},{"sloka":"విహృత్య తే బర్హిణపూగనాదితే శుభే వనే వానరవారణాయుతే.సమం నదీవప్రముపేత్య సమ్మతం నివాస మాజగ్ము రదీనదర్శనాః৷৷2.55.34৷৷"}]