[{"sloka":"[Chitrakuta described --- Rama meets sage Valmiki --- Lakshmana builds a leaf-thatched cottage --- Rama enters the cottage at an auspicious time after due worship of respective deities.]అథ రాత్ర్యాం వ్యతీతాయామవసుప్తమనన్తరమ్.ప్రబోధయామాస శనైర్లక్ష్మణం రఘునన్దనః৷৷2.56.1৷৷"},{"sloka":"సౌమిత్రే! శ్రుణు వన్యానాం వల్గు వ్యాహరతాం స్వనమ్.సమ్ప్రతిష్ఠామహే కాల ప్రస్థానస్య పరన్తప৷৷2.56.2৷৷"},{"sloka":"స సుప్తస్సమయే భ్రాత్రా లక్ష్మణః ప్రతిబోధితః.జహౌ నిద్రాం చ తన్ద్రీం చ ప్రసక్తం చ పథి శ్రమమ్৷৷2.56.3৷৷"},{"sloka":"తత ఉత్థాయ తే సర్వే స్పృష్ట్వా నద్యా శ్శివం జలమ్.పన్థానమృషిణాదిష్టం చిత్రకూటస్య తం యయుః৷৷2.56.4৷৷"},{"sloka":"తతస్సమ్ప్రస్థితః కాలే రామస్సౌమిత్రిణా సహ.సీతాం కమలపత్రాక్షీమిదం వచనమబ్రవీత్৷৷2.56.5৷৷"},{"sloka":"ఆదిప్తానివ వైదేహి! సర్వతః పుష్పితాన్నగాన్.స్వైః పుష్పైః కింశుకాన్ పశ్య మాలినశిశిరాత్యయే৷৷2.56.6৷৷"},{"sloka":"పశ్య భల్లాతకాన్ ఫుల్లాన్నరై రనుపసేవితాన్.ఫలపత్రైరవనతా న్నూనం శక్ష్యామ జీవితుమ్৷৷2.56.7৷৷"},{"sloka":"పశ్య ద్రోణప్రమాణాని లమ్బమానాని లక్ష్మణ.మధూని మధుకారీభి స్సమ్భృతాని నగే నగే৷৷2.56.8৷৷"},{"sloka":"ఏష క్రోశతి నత్యూహస్తం శిఖీ ప్రతికూజతి.రమణీయే వనోద్దేశే పుష్పసంస్తరసఙ్కటే৷৷2.56.9৷৷"},{"sloka":"మాతఙ్గయూథానుసృతం పక్షిసంఙ్ఘానునాదితమ్.చిత్రకూటమిమం పశ్య ప్రవృద్ధశిఖరం గిరిమ్৷৷2.56.10৷৷"},{"sloka":"సమభూమితలే రమ్యే ద్రుమైర్బహుభిరావృతే.పుణ్యే రంస్యామహే తాత! చిత్రకూటస్య కాననే৷৷2.56.11৷৷"},{"sloka":"తతస్తౌ పాదచారేణ గచ్ఛన్తౌ సహ సీతయా.రమ్యమాసేదతుశ్శైలం చిత్రకూటం మనోరమమ్৷৷2.56.12৷৷"},{"sloka":"తన్తు పర్వతమాసాద్య నానాపక్షిగణాయుతమ్.బహుమూలఫలం రమ్యం సమ్పన్నం సరసోదకమ్৷৷2.56.13৷৷"},{"sloka":"మనోజ్ఞోయం గిరిస్సౌమ్య! నానాద్రుమలతాయుతః.బహుమూలఫలో రమ్య స్స్వాజీవః ప్రతిభాతి మే৷৷2.56.14৷৷"},{"sloka":"మునయశ్చ మహాత్మానో వసన్త్యస్మి శిలోచ్చయే.అయం వాసో భవేత్తావదత్ర సౌమ్య రమేమహి৷৷2.56.15৷৷"},{"sloka":"ఇతి సీతా చ రామశ్చ లక్ష్మణశ్చ కృతాఞ్జలిః.అభిగమ్యాశ్రమం సర్వే వాల్మీకి మభివాదయన్৷৷2.56.16৷৷"},{"sloka":"తాన్మహర్షి ప్రముదితః పూజయామాస ధర్మవిత్.అస్యతామితి చోవాచ స్వాగన్తు నివేద్య చ৷৷2.56.17৷৷"},{"sloka":"తతోబ్రవీన్మహాబాహుర్లక్ష్మణం లక్ష్మణాగ్రజః.సన్నివేద్య యథాన్యాయ మాత్మానమృషయే ప్రభుః৷৷2.56.18৷৷"},{"sloka":"లక్ష్మణానయ దారూణి దృఢాని చ వరాణి చ.కురుష్వావసథం సౌమ్య! వాసే మేభిరతం మనః৷৷2.56.19৷৷"},{"sloka":"తస్య తద్వచనం శ్రుత్వా సౌమిత్రిర్వివిధాన్ ద్రుమాన్.ఆజహార తత శ్చక్రే పర్ణశాలామరిన్దమః৷৷2.56.20৷৷"},{"sloka":"తాం నిష్ఠితాం బద్ధకటాం దృష్ట్వా రామస్సుదర్శనామ్.శుశ్రూషమాణమేకాగ్రమిదం వచనమబ్రవీత్৷৷2.56.21৷৷"},{"sloka":"ఐణేయం మాంసమాహృత్య శాలాం యక్ష్యామహే వయమ్.కర్తవ్యం వాస్తుశమనం సౌమిత్రే! చిరజీవిభిః৷৷2.56.22৷৷"},{"sloka":"మృగం హత్వానయ క్షిప్రం లక్ష్మణేహ శుభేక్షణ!.కర్తవ్య శ్శాస్త్రదృష్టో హి విధిర్ధర్మమనుస్మర৷৷2.56.23৷৷"},{"sloka":"భ్రాతుర్వచనమాజ్ఞాయ లక్ష్మణః పరవీరహా.చకార స యథోక్తం చ తం రామ పునరబ్రవీత్৷৷2.56.24৷৷"},{"sloka":"ఐణేయం శ్రపయస్వైతచ్ఛాలాం యక్ష్యామహే వయమ్.త్వర సౌమ్య! ముహూర్తోయం ధ్రువశ్చ దివసోప్యయమ్৷৷2.56.25৷৷"},{"sloka":"స లక్ష్మణః కృష్ణమృగం మేధ్యం హత్వా ప్రతాపవాన్.అథ చిక్షేప సౌమిత్రిస్సమిద్ధే జాతవేదసి৷৷2.56.26৷৷"},{"sloka":"తన్తు పక్వం పరిజ్ఞాయ నిష్టప్తం ఛిన్నశోణితమ్.లక్ష్మణ: పురుషవ్యాఘ్రమథ రాఘవమబ్రవీత్৷৷2.56.27৷৷"},{"sloka":"అయం కృష్ణ స్సమాప్తాఙ్గ శ్శృతో కృష్ణమృగో యథా.దేవతాం దేవసఙ్కాశ! యజస్వ కుశలో హ్యసి৷৷2.56.28৷৷"},{"sloka":"రామస్స్నాత్వా తు నియతో గుణవాన్ జప్యకోవిదః.సఙ్గ్రహేణాకరోత్సర్వాన్మన్త్రాన్సత్రావసానికాన్৷৷2.56.29৷৷"},{"sloka":"ఇష్ట్వా దేవగణాన్సర్వాన్వివేశావసథం శుచిః.బభూవ చ మనోహ్లాదో రామస్యామితతేజసః৷৷2.56.30৷৷"},{"sloka":"వైశ్వదేవబలిం కృత్వా రౌద్రం వైష్ణవ మేవ చ.వాస్తుసంశమనీయాని మఙ్గలాని ప్రవర్తయన్৷৷2.56.31৷৷జపం చ న్యాయత కృత్వా స్నాత్వా నద్యాం యథావిధి.పాపసంశమనం రామ శ్చకార బలిముత్తమమ్৷৷2.56.32৷৷"},{"sloka":"వేదిస్థలవిధానాని చైత్యాన్యాయతనాని చ.ఆశ్రమస్యానురూపాణి స్థాపయామాస రాఘవః৷৷2.56.33৷৷"},{"sloka":"వన్యైర్మాల్యైః ఫలైర్మూలైః పక్వైర్మాంసైర్యథావిధి.అద్భిర్జపైశ్చ వేదోక్తైర్దర్భైశ్చ ససమిత్కుశైః৷৷2.56.34৷৷తౌ తర్పయిత్వా భూతాని రాఘవౌ సహ సీతయా.తదా వివిశతు శ్శాలాం సుశుభాం శుభలక్షణౌ৷৷2.56.35৷৷"},{"sloka":"తాం వృక్షపర్ణచ్ఛదనాం మనోజ్ఞాం యథాప్రదేశం సుకృతాం నివాతామ్.వాసాయ సర్వే వివిశుస్సమేతాస్సభాం యథా దేవగణాస్సుధర్మామ్৷৷2.56.36৷৷"},{"sloka":"అనేకనానామృగపక్షిసఙ్కులే విచిత్రపత్రస్తబకైర్ద్రుమైర్యుతే.వనోత్తమే వ్యాలమృగానునాదితే తదా విజహ్రు స్సుసుఖం జితేన్ద్రియాః৷৷2.56.37৷৷"},{"sloka":"సురమ్యమాసాద్య తు చిత్రకూటం నదీం చ తాం మాల్యవతీం సుతీర్థామ్.ననన్ద హృష్టో మృగపక్షిజుష్టాం జహౌ చ దుఖం పురవిప్రవాసాత్৷৷2.35.38৷৷"}]