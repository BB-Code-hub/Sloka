[{"sloka":"[Sumantra conveys the message of Rama to the wailing king and Kausalya.]ప్రత్యాశ్వస్తో యదా రాజా మోహాత్ప్రత్యాగతం పునః.అథాజుహావ తం సూతం రామవృత్తాన్తకారణాత్৷৷2.58.1৷৷"},{"sloka":"అథ సూతో మహారాజం కృతాఞ్జలిరుపస్థితః.రామమేవానుశోచన్తం దుఃఖశోకసమన్వితమ్৷৷2.58.2৷৷వృద్ధం పరమసన్తప్తం నవగ్రహమివ ద్విపమ్.వినిశ్వసన్తం ధ్యాయన్తమస్వస్థ మివ కుఙఞరమ్৷৷2.58.3৷৷"},{"sloka":"రాజా తు రజసా సూతం ధ్వస్తాఙ్గం సముపస్థితమ్.అశ్రుపూర్ణముఖం దీనమువాచ పరమార్తవత్৷৷2.58.4৷৷"},{"sloka":"క్వను వత్స్యతి ధర్మాత్మా వృక్షమూలముపాశ్రితః.సోత్యన్తసుఖిత స్సూత! కిమశిష్యతి రాఘవః৷৷2.58.5৷৷"},{"sloka":"దుఃఖస్యానుచితో దుఃఖం సుమన్త్ర శయనోచితః.భూమిపాలాత్మజో భూమౌ శేతే కథమనాథవత్৷৷2.58.6৷৷"},{"sloka":"యం యాన్తమనుయాన్తి స్మ పదాతిరథకుఞ్జరాః.స వత్స్యతి కథం రామో విజనం వన మాశ్రితః৷৷2.58.7৷৷"},{"sloka":"వ్యాలైర్మృగైరాచరితం కృష్ణసర్పనిషేవితమ్.కథం కుమారౌ వైదేహ్యా సార్ధం వన ముపస్థితౌ৷৷2.58.8৷৷"},{"sloka":"సుకుమార్యా తపస్విన్యా సుమన్త్ర! సహ సీతయా.రాజపుత్రౌ కథం పాదైరవరుహ్య రథాద్గతౌ৷৷2.58.9৷৷"},{"sloka":"సిద్ధార్థః ఖలు సూత! త్వం యేన దృష్టౌ మమాత్మజౌ.వనాన్తం ప్రవిశన్తౌ తావశ్వినావివమన్దరమ్৷৷2.58.10৷৷"},{"sloka":"కిమువాచ వచో రామః కిమువాచ చ లక్ష్మణః.సుమన్త్ర! వనమాసాద్య కిమువాచ చ మైథిలీ৷৷2.58.11৷৷"},{"sloka":"ఆసితం శయితం భుక్తం సూత! రామస్య కీర్తయ.జీవిష్యామహమేతేన యయాతిరివ సాధుషు৷৷2.58.12৷৷"},{"sloka":"ఇతి సూతో నరేన్ద్రేణ బోధిత స్సజ్జమానయా.ఉవాచ వాచా రాజానం స బాష్పపరిబద్ధయా৷৷2.58.13৷৷"},{"sloka":"అబ్రవీన్మాం మహారాజ! ధర్మమేవానుపాలయన్.అఞ్జలిం రాఘవః కృత్వా శిరసాభిప్రణమ్య చ৷৷2.58.14৷৷"},{"sloka":"సూత! మద్వచనాత్తస్య తాతస్య విదితాత్మనః.శిరసా వన్దనీయస్య వన్ద్యౌ పాదౌ మహాత్మనః৷৷2.58.15৷৷"},{"sloka":"సర్వమన్తఃపురం వాచ్యం సూత! మద్వచనాత్త్వయా.ఆరోగ్యమవిశేషేణ యథార్హం చాభివాదనమ్৷৷2.58.16৷৷"},{"sloka":"మాతా చ మమ కౌసల్యా కుశలం చాభివాదనమ్.అప్రమాదం చ వక్తవ్యా బ్రూయాశ్చైనామిదం వచః৷৷2.58.17৷৷"},{"sloka":"ధర్మనిత్యా యథాకాలమగ్న్యగారపరా భవ.దేవి! దేవస్య పాదౌ చ దేవవత్పరిపాలయ৷৷2.58.18৷৷"},{"sloka":"అభిమానం చ మానం చ త్యక్త్వా వర్తస్వ మాతృషు.అను రాజానమార్యాం చ కైకేయీమమ్బ కారయ৷৷2.58.19৷৷"},{"sloka":"కుమారే భరతే వృత్తిర్వర్తితవ్యా చ రాజవత్.అర్థజ్యేష్ఠా హి రాజానో రాజధర్మమనుస్మర৷৷2.58.20৷৷"},{"sloka":"భరతః కుశలం వాచ్యో వాచ్యో మద్వచనేన చ.సర్వాస్వేవ యథాన్యాయం వృత్తిం వర్తస్వ మాతృషు৷৷2.58.21৷৷"},{"sloka":"వక్తవ్యశ్చ మహాబాహురిక్ష్వాకుకులనన్దనః.పితరం యౌవరాజ్యస్థో రాజ్యస్థమనుపాలయ৷৷2.58.22৷৷"},{"sloka":"అతిక్రాన్తవయా రాజా మాస్మైనం వ్యవరోరుధః.కుమార రాజ్యే జీవ త్వం తస్యైవాజ్ఞాప్రవర్తనాత్৷৷2.58.23৷৷"},{"sloka":"అబ్రవీచ్చాపి మాం భూయో భృశమశ్రూణి వర్తయన్.మాతేవ మమ మాతా తే ద్రష్టవ్యా పుత్రగర్ధినీ৷৷2.58.24৷৷"},{"sloka":"ఇత్యేవం మాం మహరాజ! బ్రువన్నేవ మహాయశాః.రామో రాజీవతామ్రాక్షో భృశమశ్రూణ్యవర్తయత్৷৷2.58.25৷৷"},{"sloka":"లక్ష్మణస్తు సుసఙ్కృద్ధో నిశ్శ్వసన్వాక్యమబ్రవీత్.కేనాయమపరాధేన రాజపుత్రో వివాసితః৷৷2.58.26৷৷"},{"sloka":"రాజ్ఞా తు ఖలు కైకేయ్యా లఘుత్వాశ్రిత్య శాసనమ్.కృతం కార్యమకార్యం వా వయం యేనాభిపీడితాః৷৷2.58.27৷৷"},{"sloka":"యది ప్రవ్రాజితో రామో లోభకారణకారితమ్.వరదాననిమిత్తం వా సర్వథా దుష్కృతం కృతమ్৷৷2.58.28৷৷"},{"sloka":"ఇదం తావద్యథాకామమీశ్వరస్య కృతే కృతమ్.రామస్య తు పరిత్యాగే న హేతు ముపలక్షయే৷৷2.58.29৷৷"},{"sloka":"అసమీక్షయ సమారబ్ధం విరుద్ధం బుధ్దిలాఘవాత్.జనయిష్యతి సఙ్క్రోశం రాఘవస్య వివాసనమ్৷৷2.58.30৷৷"},{"sloka":"అహం తావన్మహారాజే పితృత్వం నోపలక్ష్యే.భ్రాతా భర్తా చ బన్ధుశ్చ పితా చ మమ రాఘవః৷৷2.58.31৷৷"},{"sloka":"సర్వర్లోకప్రియం త్యక్త్వా సర్వలోకహితే రతమ్.సర్వలోకోనురజ్యేత కథం త్వానేనకర్మణా৷৷2.58.32৷৷"},{"sloka":"సర్వప్రజాభిరామం హి రామం ప్రవ్రాజ్య ధార్మికమ్.సర్వలోకం విరుధ్యేమం కథం రాజా భవిష్యసి৷৷2.58.33৷৷"},{"sloka":"జానకీ తు మహారాజ! నిశ్శ్వసన్తీ మనస్వినీ.భూతోపహతచిత్తేవ విష్ఠితా విస్మృతా స్మితా৷৷2.58.34৷৷"},{"sloka":"అదృష్టపూర్వవ్యసనా రాజ్యపుత్రీ యశస్వినీ.తేన దుఃఖేన రుదతీ నైవ మాం కిఞ్చిదబ్రవీత్৷৷2.58.35৷৷"},{"sloka":"ఉద్వీక్షమాణా భర్తారం ముఖేన పరిశుష్యతా.ముమోచ సహసా బాష్పం మాం ప్రయాన్తముదీక్ష్య సా৷৷2.58.36৷৷"},{"sloka":"తథైవ రామోశ్రుముఖః కృతాఞ్జలిః స్థితోభవల్లక్ష్మణబాహుపాలితః.తథైవ సీతా రుదతీ తపస్వినీ నిరీక్షతే రాజరథం తథైవ మామ్৷৷2.58.37৷৷"}]