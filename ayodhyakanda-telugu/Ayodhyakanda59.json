[{"sloka":"[Sumantra describes the shadow of sorrow over Ayodhya --- withering plants and flowers, dried-up ponds, immobile animals --- Dasaratha pines for Rama.]ఇతి బ్రువన్తం తం సూతం సుమన్త్రం మన్త్రిసత్తమమ్.బ్రూహి శేషం పునరితి రాజా వచనమబ్రవీత్৷৷2.59.1৷৷"},{"sloka":"తస్య తద్వచనం శ్రుత్వా సుమన్త్రో బాష్పవిక్లబః.కథయామాస భూయోపి రామసన్దేశవిస్తరమ్৷৷2.59.2৷৷"},{"sloka":"జటాః కృత్వా మహారాజ! చీరవల్కలధారిణౌ.గఙ్గాముత్తీర్య తౌ వీరౌ ప్రయాగాభిముఖౌ గతౌ৷৷2.59.3৷৷"},{"sloka":"అగ్రతో లక్ష్మణో యాతః పాలయన్రఘునన్దనమ్.తాంస్తథా గచ్ఛతో దృష్ట్వా నివృత్తోస్మ్యవశస్తదా৷৷2.59.4৷৷"},{"sloka":"మమత్వశ్వా నివృత్తస్య న ప్రావర్తన్త వర్త్మని.ఉష్ణమశ్రు ప్రముఞ్చన్తో రామే సమ్ప్రస్థితే వనమ్৷৷2.59.5৷৷"},{"sloka":"ఉభాభ్యాం రాజపుత్రాభ్యామథ కృత్వాహమఞ్జలిమ్.ప్రస్థితో రథమాస్థాయ తద్దుఃఖమపి ధారయన్৷৷2.59.6৷৷"},{"sloka":"గుహేన సార్ధం తత్రైవ స్థితోస్మి దివసాన్బహూన్.ఆశయా యది మాం రామః పున శ్శబ్దాపయేదితి৷৷2.59.7৷৷"},{"sloka":"విషయే తే మహారాజ! రామవ్యసనకర్శితాః.అపి వృక్షాః పరిమ్లానాస్సపుష్పాఙ్కురకోరకాః৷৷2.59.8৷৷"},{"sloka":"ఉపతప్తోదకా నద్యః పల్వలాని సరాంసి చ.పరిశుష్కపలాశాని వనాన్యుపవనాని చ৷৷2.59.9৷৷"},{"sloka":"న చ సర్పన్తి సత్త్వాని వ్యాసా న ప్రచరన్తి చ.రామశోకాభిభూతం తన్నిష్కూజమభవద్వనమ్৷৷2.59.10৷৷"},{"sloka":"లీనపుష్కరపత్రాశ్చ నరేన్ద్ర! కలుషోదకాః.సన్తప్తపద్మాః పద్మిన్యో లీనమీనవిహఙ్గమాః৷৷2.59.11৷৷"},{"sloka":"జలజాని చ పుష్పాణి మాల్యాని స్థలజాని చ.నాద్య భాన్త్యల్పగన్ధీని ఫలాని చ యథాపురమ్৷৷2.59.12৷৷"},{"sloka":"అత్రోద్యానాని శూన్యాని ప్రలీనవిహగని చ.న చాభిరామా నారామాన్పశ్యామి మనుజర్షభ!৷৷2.59.13৷৷"},{"sloka":"ప్రవిశన్తమయోధ్యాం మాం న కశ్చిదభినన్దతి.నరా రామమపశ్యన్తో నిశ్శ్వసన్తి ముహుర్ముహుః৷৷2.59.14৷৷"},{"sloka":"దేవ! రాజరథం దృష్ట్వా వినా రామమిహాగతమ్.దుఃఖాదశ్రుముఖస్సర్వో రాజమార్గగతో జనః৷৷2.59.15৷৷"},{"sloka":"హర్మ్యైర్విమానైః ప్రాసాదైరవేక్ష్యరథమాగతమ్.హాహాకారకృతానార్యో రామాదర్శనకర్శితాః৷৷2.59.16৷৷"},{"sloka":"ఆయతైర్విమలైర్నేత్రైరశ్రువేగపరిప్లుతైః.అన్యోన్యమభివీక్షన్తేవ్యక్తమార్తతరాః స్త్రియః৷৷2.59.17৷৷"},{"sloka":"నామిత్రాణాం న మిత్రాణాముదాసీనజనస్య చ.అహమార్తతయా కిఞ్చిద్విశేషముపలక్షయే৷৷2.59.18৷৷"},{"sloka":"అప్రహృష్టమనుష్యా చ దీననాగతురఙ్గమా.ఆర్తస్వరపరిమ్లానా వినిశ్శ్వసితనిస్స్వనా৷৷2.59.19৷৷నిరానన్దా మహారాజ! రామప్రవ్రాజనాతురా.కౌసల్యా పుత్రహీనేవ అయోధ్యా ప్రతిభాతి మా৷৷2.59.20৷৷"},{"sloka":"సూతస్య వచనం శ్రుత్వా వాచా పరమదీనయా.బాష్పోపహతయా రాజా తం సూతమిదమబ్రవీత్৷৷2.59.21৷৷"},{"sloka":"కైకేయ్యా వినియుక్తేన పాపాభిజనభావయా.మయా న మన్త్రకుశలైర్వృద్ధైస్సహ సమర్థితమ్৷৷2.59.22৷৷"},{"sloka":"న సుహృద్భిర్నచామాత్యైర్మన్త్రయిత్వా న నైగమైః.మయాయమర్థస్సమ్మోహాత్ స్త్రీహేతో స్సహసా కృతః৷৷2.59.23৷৷"},{"sloka":"భవితవ్యతయా నూనమిదం వా వ్యసనం మహత్.కులస్యాస్య వినాశాయ ప్రాప్తం సూత! యదృచ్ఛయా৷৷2.59.24৷৷"},{"sloka":"సూత! యద్యస్తి తే కిఞ్చిన్మయా తు సుకృతం కృతమ్.త్వం ప్రాపయాశు మాం రామం ప్రాణాస్సన్త్వరయన్తిమామ్৷৷2.59.25৷৷"},{"sloka":"యద్యద్యాపి మమైవాజ్ఞా నివర్తయతు రాఘవమ్.న శక్ష్యామి వినా రామం ముహూర్తమపి జీవితుమ్৷৷2.59.26৷৷"},{"sloka":"అథవాపి మహాబాహుర్గతో దూరం భవిష్యతి.మామేవ రథమారోప్య శీఘ్రం రామాయ దర్శయ৷৷2.58.27৷৷"},{"sloka":"వృత్తదంష్ట్రో మహేష్వాసః క్వాసౌ లక్ష్మణపూర్వజః.యది జీవామి సాధ్వేనం పశ్యేయం సీతయా సహ৷৷2.59.28৷৷"},{"sloka":"లోహితాక్షం మహాబాహుమాముక్తమణికుణ్డలమ్.రామం యది న పశ్యేయం గమిష్యామి యమక్షయమ్৷৷2.59.29৷৷"},{"sloka":"అతో ను కిం దుఃఖతరం సోహమిక్ష్వాకునన్దనమ్.ఇమామవస్థామాపన్నో నేహ పశ్యామి రాఘవమ్৷৷2.59.30৷৷"},{"sloka":"హా రామ! రామానుజ! హా! హా వైదేహి! తపస్విని.న మాం జానీత దుఃఖేన మ్రియమాణతమనాథవత్৷৷2.59.31৷৷"},{"sloka":"స తేన రాజా దుఃఖేన భృశమర్పితచేతనః.అవగాఢస్సుదుష్పారం శోకసాగరమబ్రవీత్৷৷2.59.32৷৷"},{"sloka":"రామశోకమహాభోగస్సీతావిరహపారగః.శ్వసితోర్మి మహావర్తో బాష్పఫేనజాలావిలః৷৷2.59.33৷৷బాహువిక్షేపమీనౌఘో విక్రన్దిత మహాస్వనః.ప్రకీర్ణకేశశైవాలః కైకేయీబడబాముఖః৷৷2.59.34৷৷మమాశ్రువేగప్రభవః కుబ్జావాక్యమహాగ్రహః.వరవేలో నృశంసాయా రామప్రవ్రాజనాయతః৷৷2.59.35৷৷యస్మిన్బత నిమగ్నోహం కౌసల్యే! రాఘవం వినా.దుస్తరో జీవతా దేవి! మయాయం శోకసాగరః৷৷2.59.36৷৷"},{"sloka":"అశోభనం యోహమిహాద్య రాఘవం దిదృక్షమాణో న లభే సలక్ష్మణమ్.ఇతీవ రాజా విలపన్మహాయశాః పపాత తూర్ణం శయనే సమూర్ఛితః৷৷2.59.37৷৷"},{"sloka":"ఇతి విలపతి పార్థివే ప్రణష్టే కరుణతరం ద్విగుణం చ రామహేతోః.వచనమనునిశమ్య తస్య దేవీ భయమగమత్పునరేవ రామమాతా৷৷2.59.38৷৷"}]