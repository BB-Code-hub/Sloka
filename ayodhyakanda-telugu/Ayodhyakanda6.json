[{"sloka":"[Rama and Sita observe the prescribed rites--rejoiced citizens of Ayodhya express their gratitude to the king--people from villages arrive in multitudes.]గతే పురోహితే రామః స్నాతో నియతమానసః.సహ పత్న్యా విశాలాక్ష్యా నారాయణముపాగమత్৷৷2.6.1৷৷"},{"sloka":"ప్రగృహ్య శిరసా పాత్రీం హవిషో విధివత్తదా.మహతే దైవతాయాజ్యం జుహావ జ్వలితేనలే৷৷2.6.2৷৷"},{"sloka":"శేషం చ హవిషస్తస్య ప్రాశ్యాశాస్యాత్మనః ప్రియమ్.ధ్యాయన్నారాయణం దేవం స్వాస్తీర్ణే కుశసంస్తరే৷৷2.6.3৷৷వాగ్యత స్సహ వైదేహ్యా భూత్వా నియతమానసః.శ్రీమత్యాయతనే విష్ణో శ్శిశ్యే నరవరాత్మజః৷৷2.6.4৷৷"},{"sloka":"ఏకయామావశిష్టాయాం రాత్ర్యాం ప్రతివిబుద్ధ్య సః.అలఙ్కారవిధిం కృత్స్నం కారయామాస వేశ్మనః৷৷2.6.5৷৷"},{"sloka":"తత్ర శ్రృణ్వన్సుఖా వాచ స్సూతమాగధవన్దినామ్.పూర్వాం సధ్యాముపాసీనో జజాప యతమానసః৷৷2.6.6৷৷"},{"sloka":"తుష్టావ ప్రణతశ్చైవ శిరసా మధుసూదనమ్.విమలక్షౌమసంవీతో వాచయామాస స ద్విజాన్৷৷2.6.7৷৷"},{"sloka":"తేషాం పుణ్యాహఘోషోథ గమ్భీరమధురస్తదా.అయోధ్యాం పూరయామాస తూర్యఘోషానునాదితః৷৷2.6.8৷৷"},{"sloka":"కృతోపవాసం తు తదా వైదేహ్యా సహ రాఘవమ్.అయోధ్యానిలయశ్శ్రుత్వా సర్వః ప్రముదితో జనః৷৷2.6.9৷৷"},{"sloka":"తతః పౌరజనస్సర్వశ్శ్రుత్వా రామాభిషేచనమ్.ప్రభాతాం రజనీం దృష్ట్వా చక్రే శోభయితుం పురీమ్৷৷2.6.10৷৷"},{"sloka":"సితాభ్రశిఖరాభేషు దేవతాయతనేషు చ.చతుష్పథేషు రథ్యాసు చైత్యేష్వట్టాలకేషు చ৷৷2.6.11৷৷నానాపణ్యసమృద్ధేషు వణిజామాపణేషు చ.కుటుమ్బినాం సమృద్ధేషు శ్రీమత్సు భవనేషు చ৷৷2.6.12৷৷సభాసు చైవ సర్వాసు వృక్షేష్వాలక్షితేషు చ.ధ్వజా స్సముచ్ఛ్రితాశ్చిత్రాః పతాకాశ్చాభవంస్తదా৷৷2.6.13৷৷"},{"sloka":"నటనర్తకసఙ్ఘానాం గాయకానాం చ గాయతామ్.మనః కర్ణసుఖా వాచ శ్శుశృవుశ్చ తతస్తతః৷৷2.6.14৷৷"},{"sloka":"రామాభిషేకయుక్తాశ్చ కథాశ్చక్రుర్మిథో జనాః.రామాభిషేకే సమ్ప్రాప్తే చత్వరేషు గృహేషు చ৷৷2.6.15৷৷"},{"sloka":"బాలా అపి క్రీడమానా గృహద్వారేషు సఙ్ఘశః.రామాభిషవసంయుక్తాశ్చక్రురేవం మిథః కథాః৷৷2.6.16৷৷"},{"sloka":"కృతపుష్పోపహారశ్చ ధూపగన్ధాధివాసితః.రాజమార్గః కృతః శ్రీమాన్పౌరై రామాభిషేచనే৷৷2.6.17৷৷"},{"sloka":"ప్రకాశకరణార్థం చ నిశాగమనశఙ్కయా.దీపవృక్షాం స్తథా చక్రురను రథ్యాసు సర్వశః৷৷2.6.18৷৷"},{"sloka":"అలఙ్కారం పురస్యైవం కృత్వా తత్పురవాసినః.ఆకాఙ్క్షమాణా రామస్య యౌవరాజ్యాభిషేచనమ్৷৷2.6.19৷৷సమేత్య సఙ్ఘశస్సర్వే చత్వరేషు సభాసు చ.కథయన్తో మిథస్తత్ర ప్రశశంసుర్జనాధిపమ్৷৷2.6.20৷৷"},{"sloka":"అహో మహాత్మా రాజాయమిక్ష్వాకుకులనన్దనః.జ్ఞాత్వా యో వృద్ధమాత్మానం రామం రాజ్యేభిషేక్ష్యతి৷৷2.6.21৷৷"},{"sloka":"సర్వేప్యనుగృహీతా స్మో యన్నో రామో మహీపతిః.చిరాయ భవితా గోప్తా దృష్టలోకపరావరః৷৷2.6.22৷৷"},{"sloka":"అనుద్ధతమనాః విద్వాన్ధర్మాత్మా భ్రాతృవత్సలః.యథా చ భ్రాతృషు స్నిగ్ధస్తథాస్మాస్వపి రాఘవః৷৷2.6.23৷৷"},{"sloka":"చిరం జీవతు ధర్మాత్మా రాజా దశరథోనఘః.యత్ప్రసాదోనభిషిక్తం తు రామం ద్రక్ష్యామహే వయమ్৷৷2.6.24৷৷"},{"sloka":"ఏవంవిధం కథయతాం పౌరాణాం శుశ్రువు స్తదా.దిగ్భ్యోపి శ్రుతవృత్తాన్తా: ప్రాప్తా జానపదా జనాః৷৷2.6.25৷৷"},{"sloka":"తే తు దిగ్భ్యః పురీం ప్రాప్తా ద్రష్టుం రామాభిషేచనమ్.రామస్య పూరయామాసుః పురీం జానపదా జనాః৷৷2.6.26৷৷"},{"sloka":"జనౌఘైస్తైర్విసర్పద్భిః శుశ్రువే తత్ర నిస్వనః.పర్వసూదీర్ణవేగస్య సాగరస్యేవ నిస్వనః৷৷2.6.27৷৷"},{"sloka":"తతస్తదిన్ద్రక్షయసన్నిభం పురందిదృక్షుభిర్జానపదైరుపాగతైః.సమన్తత స్సస్వనమాకులం బభౌసముద్రయాదోభిరివార్ణవోదకమ్৷৷2.6.28৷৷"}]