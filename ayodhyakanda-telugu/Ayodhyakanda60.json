[{"sloka":"[Sumantra consoles Kausalya.]తతో భూతోపసృష్టేవ వేపమానా పునః పునః.ధరణ్యాం గతసత్త్వేవ కౌసల్యా సూతమబ్రవీత్৷৷2.60.1৷৷"},{"sloka":"నయ మాం యత్ర కాకుత్స్థస్సీతా యత్ర చ లక్ష్మణః.తాన్వినా క్షణమప్యత్ర జీవితుం నోత్సహేహ్యహమ్৷৷2.60.2৷৷"},{"sloka":"నివర్తయ రథం శీఘ్రం దణ్డకాన్నయ మామపి.అథ తాన్నానుగచ్ఛామి గమిష్యామి యమక్షయమ్৷৷2.60.3৷৷"},{"sloka":"బాష్పవేగోపహతయా స వాచా సజ్జమానయా.ఇదమాశ్వాసయన్దేవీం సూతః ప్రాఞ్జలిరబ్రవీత్৷৷2.60.4৷৷"},{"sloka":"త్యజ శోకం చ మోహం చ సమ్భ్రమం దుఃఖజం తథా.వ్యవధూయ చ సన్తాపం వనే వత్స్యతి రాఘవః৷৷2.60.5৷৷"},{"sloka":"లక్ష్మణశ్చాపి రామస్య పాదౌ పరిచరన్వనే.ఆరాధయతి ధర్మజ్ఞః పరలోకం జితేన్ద్రియః৷৷2.60.6৷৷"},{"sloka":"విజనేపి వనే సీతా వాసం ప్రాప్య గృహేష్వివ.విస్రమ్భం లభతేభీతా రామే సన్న్యస్తమానసా৷৷2.60.7৷৷"},{"sloka":"నాస్యా దైన్యం కృతం కిఞ్చిత్సుసూక్ష్మమపి లక్ష్యతే.ఉచితేవ ప్రవాసానాం వైదేహీ ప్రతిభాతి మా৷৷2.60.8৷৷"},{"sloka":"నగరోపవనం గత్వా యథా స్మరమతే పురా.తథైవ రమతే సీతా నిర్జనేషు వనేష్వపి৷৷2.60.9৷৷"},{"sloka":"బాలేవ రమతే సీతాబాలచన్ద్రనిభాననా.రామా రామే హ్యధీనాత్మా విజనేపి వనే సతీ৷৷2.60.10৷৷"},{"sloka":"తద్గతం హృదయం హ్యస్యాస్తదధీనం చ జీవితమ్.అయోధ్యాపి భవేత్తస్యా రామహీనా తదా వనమ్৷৷2.60.11৷৷"},{"sloka":"పరిపృచ్ఛతి వైదేహీ గ్రామాంశ్చ నగరాణి చ.గతిం దృష్ట్వా నదీనాం చ పాదపాన్వివిధానపి৷৷2.60.12৷৷రామం హి లక్ష్మణం వాపి పృష్ట్వా జానాతి జానకీ.అయోధ్యా క్రోశమాత్రే తు విహారమివ సంశ్రితా৷৷2.60.13৷৷"},{"sloka":"ఇదమేవ స్మరామ్యస్యాస్సహసైవోపజల్పితమ్.కైకేయీ సంశ్రితం వాక్యం నేదానీం ప్రతిభాతి మా৷৷2.60.14৷৷"},{"sloka":"ధ్వంసయిత్వా తు తద్వాక్యం ప్రమాదాత్పర్యుపత్స్థితమ్.హ్లాదనం వచనం సూతో దేవ్యా మధురమబ్రవీత్৷৷2.60.15৷৷"},{"sloka":"అధ్వనా వాతవేగేన సమ్భ్రమేణాతపేన చ.న విగచ్ఛతి వైదేహ్యాశ్చన్ద్రాంశు సదృశీ ప్రభా৷৷2.60.16৷৷"},{"sloka":"సదృశం శతపత్రస్య పూర్ణచన్ద్రోపమప్రభమ్.వదనం తద్వదాన్యాయా వైదేహ్యా న వికమ్పతే৷৷2.60.17৷৷"},{"sloka":"అలక్తరసరక్తాభావలక్తరసవర్జితౌ.అద్యాపి చరణౌ తస్యాః పద్మకోశసమప్రభౌ৷৷2.60.18৷৷"},{"sloka":"నూపురోద్ఘుష్టహేలేవ ఖేలం గచ్ఛతి భామినీ.ఇదానీమపి వైదేహీ తద్రాగాన్నయస్త భూషణా৷৷2.60.19৷৷"},{"sloka":"గజం వా వీక్ష్య సింహం వా వ్యాఘ్రం వా వనమాశ్రితా.నాహారయతి సన్త్రాసం బాహూ రామస్య సంశ్రితా৷৷2.60.20৷৷"},{"sloka":"న శోచ్యాస్తే న చాత్మనశ్శోచ్యో నాపి జనాధిపః.ఇదం హి చరితం లోకే ప్రతిష్ఠాస్యతి శాశ్వతమ్৷৷2.60.21৷৷"},{"sloka":"విధూయ శోకం పరిహృష్టమానసా మహర్షియాతే పథి సువ్యవత్స్థితాః.వనేరతా వన్యఫలాశనాః పితుశ్శుభాం ప్రతిజ్ఞాం పరిపాలయన్తి తే৷৷2.60.22৷৷"},{"sloka":"తథాపి సూతేన సుయుక్తవాదినా నివార్యమాణా సుతశోకకర్శితా.న చైవ దేవీ విరరామ కూజితాత్ప్రియేతి పుత్రేతి చ రాఘవేతి చ৷৷2.60.23৷৷"}]