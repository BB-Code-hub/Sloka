[{"sloka":"[Kausalya condemns Dasaratha's action --- Dasaratha loses his senses out of intense grief.]వనం గతే ధర్మపరే రామే రమయతాం వరే.కౌసల్యా రుదతీ స్వార్తా భర్తారమిదమబ్రవీత్৷৷2.61.1৷৷"},{"sloka":"యద్యపి త్రిషు లోకేషు ప్రథితం తే మహద్యశః.సానుక్రోశో వదాన్యశ్చ ప్రియవాదీ చ రాఘవః৷৷2.61.2৷৷"},{"sloka":"కథం నరవరశ్రేష్ఠ! పుత్రౌ తౌ సహ సీతయా.దుఃఖితౌ సుఖసంవృద్ధౌ వనే దుఃఖం సహిష్యతః৷৷2.61.3৷৷"},{"sloka":"సా నూనం తరుణీ శ్యామా సుకుమారీ సుఖోచితా.కథముష్ణం చ శీతం చ మైథిలీ ప్రసహిష్యతే৷৷2.61.4৷৷"},{"sloka":"భుక్త్వాశనం విశాలాక్షీ సూపదం శాన్వితం శుభమ్.వన్యం నైవారమాహారం కథం సీతోపభోక్ష్యతే৷৷2.61.5৷৷"},{"sloka":"గీతవాదిత్రనిర్ఘోషం శ్రుత్వా శుభమనిన్దితా.కథం క్రవ్యాదసింహానాం శబ్దం శ్రోష్యత్యశోభనమ్৷৷2.61.6৷৷"},{"sloka":"మహేన్ద్రధ్వజసఙ్కాశః క్వ ను శేతే మహాభుజః.భుజం పరిఘసఙ్కాశముపధాయ మహాబలః৷৷2.61.7৷৷"},{"sloka":"పద్మవర్ణం సుకేశాన్తం పద్మనిశ్శ్వాసముత్తమమ్.కదా ద్రక్ష్యామి రామస్య వదనం పుష్కరేక్షణమ్৷৷2.61.8৷৷"},{"sloka":"వజ్రసారమయం నూనం హృదయం మే న సంశయః.అపశ్యన్త్యా న తం యద్వై ఫలతీదం సహస్రధా৷৷2.61.9৷৷"},{"sloka":"యత్త్వయాకరుణం కర్మ వ్యపోహ్య మమ బాన్ధవాః.నిరస్తాః పరిధావన్తి సుఖార్హాః కృపణా వనే৷৷2.61.10৷৷"},{"sloka":"యది పఞ్చదశే వర్షే రాఘవః పునరేష్యతి.జహ్యాద్రాజ్యం చ కోషం చ భరతో నోపలక్షయతే৷৷2.61.11৷৷"},{"sloka":"భోజయన్తి కిల శ్రాద్ధే కేచిత్స్వానేవ బాన్ధవాన్.తతః పశ్చాత్సమీక్షన్తే కృతకార్యా ద్విజర్షభాన్৷৷2.61.12৷৷"},{"sloka":"తత్ర యే గుణవన్తశ్చ విద్వాంసశ్చ ద్విజాతయః.న పశ్చాత్తేభిమన్యన్తే సుధామపి సురోపమాః৷৷2.61.13৷৷"},{"sloka":"బ్రాహ్మణేష్వపి తృప్తేషు పశ్చాద్భోక్తుం ద్విజర్షభాః.నాభ్యుపైతుమలం ప్రాజ్ఞా శ్శృఙ్గచ్ఛేదమివర్షభాః৷৷2.61.14৷৷"},{"sloka":"ఏవం కనీయసా భ్రాత్రా భుక్తం రాజ్యం విశామ్పతే.భ్రాతా జ్యేష్ఠో వరిష్ఠశ్చ కిమర్థం నావమంస్యతే৷৷2.61.15৷৷"},{"sloka":"న పరేణాహృతం భక్ష్యం వ్యాఘ్రః ఖాదితుమిచ్ఛతి.ఏవమేతన్నరవ్యాఘ్రః పరలీఢం న మన్యతే৷৷2.61.16৷৷"},{"sloka":"హవిరాజ్యం పురోడాశాః కుశా యూపాశ్చ ఖాదిరాః.నైతాని యాతయామాని కుర్వన్తి పునరధ్వరే৷৷2.61.17৷৷"},{"sloka":"తథా హ్యాత్తమిదం రాజ్యం హృతసారాం సురామివ.నాభిమన్తుమలం రామో నష్టసోమమివాధ్వరమ్৷৷2.61.18৷৷"},{"sloka":"న చేమాం ధర్షణాం రామ సఙ్గచ్ఛేదత్యమర్షణః.దారయేన్మన్దరమపి స హి క్రుద్ధశ్శితైశ్శరైః৷৷2.61.19৷৷"},{"sloka":"త్వాం తు నోత్సహతే హన్తుం మహాత్మా పితృగౌరవాత్.ససోమార్కగ్రహగణం నభస్తారావిచిత్రితమ్৷৷2.61.20৷৷పాతయేద్యోదివం క్రుద్ధస్సత్వాం న వ్యతివర్తతే.ప్రక్షోభయేద్వారయే ద్వా మహీం శైలశతాచితామ్৷৷2.61.21৷৷"},{"sloka":"నైవం విధమసత్కారం రాఘవో మర్షయిష్యతి.బలవానివ శార్దూలో వాలధేరభిమర్శనమ్৷৷2.61.22৷৷"},{"sloka":"నైతస్య సహితా లోకా భయం కుర్యుర్మహామృథే.అధర్మంత్విహ ధర్మాత్మా లోకం ధర్మేణ యోజయేత్৷৷2.61.23৷৷"},{"sloka":"నన్వసౌ కాఞ్చనైర్బాణైర్మహావీర్యో మహాభుజః.యుగాన్త ఇవ భూతాని సాగరానపి నిర్దహేత్৷৷2.61.24৷৷"},{"sloka":"స తాదృశస్సింహబలో వృషభాక్షో నరర్షభః.స్వయమేవ హతః పిత్రా జలజేనాత్మజో యథా৷৷2.61.25৷৷"},{"sloka":"ద్విజాతిచరితో ధర్మశ్శాస్త్రదృష్టస్సనాతనః.యది తే ధర్మనిరతే త్వయా పుత్రే వివాసితే৷৷2.61.26৷৷"},{"sloka":"గతిరేకా పతిర్నార్యా ద్వితీయా గతిరాత్మజః.తృతీయా జ్ఞాతయో రాజంశ్చతుర్థీ నేహ విద్యతే৷৷2.61.27৷৷"},{"sloka":"తత్ర త్వం చైవ మే నాస్తి రామశ్చ వనమాశ్రితః.న వనం గన్తుమిచ్ఛామి సర్వథా నిహతా త్వయా৷৷2.61.28৷৷"},{"sloka":"హతం త్వయా రాజ్యమిదం సరాష్ట్రం హతస్తథాత్మా సహ మన్త్రిభిశ్చ.హతా సపుత్రాస్మి హతాశ్చ పౌరాస్సుత శ్చ భార్యా చ తవ ప్రహృష్టౌ৷৷2.61.29৷৷"},{"sloka":"ఇమాం గిరం దారుణశబ్ద సంశ్రితాం నిశమ్య రాజాపి ముమోహ దుఃఖితః.తత స్స శోకం ప్రవివేశ పార్థివస్స్వదుష్కృతం చాపి పునస్తదా స్మరన్৷৷2.61.30৷৷"}]