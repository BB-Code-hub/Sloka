[{"sloka":"[Sudden flash of a thought in the mind of Dasaratha about an evil act done by him in the past --- Dasaratha attributes present misfortune to the past action --- seeks forgiveness of Kausalya.]ఏవం తు క్రుద్ధయా రాజా రామమాత్రా సశోకయా.శ్రావితః పరుషం వాక్యం చిన్తయామాస దుఃఖితః৷৷2.62.1৷৷"},{"sloka":"చిన్తయిత్వా స చ నృపో ముమోహ వ్యాకులేన్ద్రియః.అథ దీర్ఘీణ కాలేన సంజ్ఞామాప పరన్తపః৷৷2.62.2৷৷"},{"sloka":"స సంజ్ఞాముపలభ్యైవ దీర్ఘముష్ణం చ నిశ్శ్వసన్.కౌసల్యాం పార్శ్వతో దృష్ట్వా పున శ్చిన్తాముపాగమత్৷৷2.62.3৷৷"},{"sloka":"తస్య చిన్తయమానస్య ప్రత్యాభాత్కర్మ దుష్కృతమ్.యదనేన కృతం పూర్వమజ్ఞానాచ్ఛబ్దవేధినా৷৷2.62.4৷৷"},{"sloka":"అమనాస్తేన శోకేన రామశోకేన చ ప్రభుః.ద్వాభ్యామపి మహారాజ శ్శోకాభ్యామన్వతప్యత৷৷2.62.5৷৷"},{"sloka":"దహ్యామాన స్సశోకాభ్యాం కౌసల్యామాహ భూపతిః.వేపమానోఞ్జలిం కృత్వా ప్రసాదార్థమవాఙ్ముఖః৷৷2.62.6৷৷"},{"sloka":"ప్రసాదయే త్వాం కౌసల్యే! రచితోయం మయాఞ్జలిః.వత్సలా చానృశంసా చ త్వం హి నిత్యం పరేష్వపి৷৷2.62.7৷৷"},{"sloka":"భర్తా తు ఖలు నారీణాం గుణవాన్నిర్గుణోపి వా.ధర్మం విమృశమానానాం ప్రత్యక్షం దేవి! దైవతమ్৷৷2.62.8৷৷"},{"sloka":"సా త్వం ధర్మపరా నిత్యం దృష్టలోక పరావరా.నార్హసే విప్రియం వక్తుం దుఖిఃతాపి సుదుఃఖితమ్৷৷2.62.9৷৷"},{"sloka":"తద్వాక్యం కరుణం రాజ్ఞః శ్రుత్వా దీనస్య భాషితమ్.కౌసల్యా వ్యసృజద్బాష్పం ప్రణాలీవ నవోదకమ్৷৷2.62.10৷৷   "},{"sloka":"సా మూర్ధ్నిబధ్వా రుదతీ రాజ్ఞః పద్మమివాఞ్జలిమ్.సమ్భ్రమాదబ్రవీత్ త్రస్తా త్వరమాణాక్షరం వచః৷৷2.62.11৷৷"},{"sloka":"ప్రసీద శిరసా యాచే భూమౌ నిపతితాస్మి తే.యాచితాస్మి హతా దేవ! క్షన్తవ్యాహం న హి త్వయా৷৷2.62.12৷৷"},{"sloka":"నైషా హి సా స్త్రీ భవతి శ్లాఘనీయేన ధీమతా.ఉభయోర్లోకయోర్వీర! పత్యా యా సమ్సాద్యతే৷৷2.62.13৷৷"},{"sloka":"జానామి ధర్మం ధర్మజ్ఞ! త్వాం జానే సత్యవాదినమ్.పుత్రశోకార్తయా తత్తు మయా కిమపి భాషితమ్৷৷2.62.14৷৷"},{"sloka":"శోకో నాశయతే ధైర్యం శోకో నాశయతే శ్రుతమ్.శోకో నాశయతే సర్వం నాస్తి శోకసమో రిపుః৷৷2.62.15৷৷"},{"sloka":"శక్య ఆపతిత స్సోఢుం ప్రహారో రిపుహస్తతః.సోఢుంమాపతితశ్శోకస్సుసూక్ష్మోపి న శక్యతే৷৷2.62.16৷৷"},{"sloka":"ధర్మజ్ఞా శ్శ్రుతిమన్తోపి ఛిన్నధర్మార్థసంశయాః.యతయో వీర! ముహ్యన్తి శోకసమ్మూఢచేతసః৷৷2.62.17৷৷"},{"sloka":"వనవాసాయ రామస్య పఞ్చరాత్రోద్య గణ్యతే.య శ్శోకహతహర్షాయాః పఞ్చవర్షోపమో మమ৷৷2.62.18৷৷"},{"sloka":"తం హి చిన్తయమానాయా శ్శోకోయం హృది వర్ధతే.నదీనామివ వేగేన సముద్రసలిలం మహత్৷৷2.62.19৷৷"},{"sloka":"ఏవం హి కథయన్త్యాస్తు కౌసల్యాయాశ్శుభం వచః.మన్దరశ్మిరభూత్సూర్యో రజనీ చాభ్యవర్తత৷৷2.62.20৷৷"},{"sloka":"తథా ప్రసాదితో వాక్యైర్దేవ్యా కౌసల్యయా నృపః.శోకేన చ సమాక్రాన్తో నిద్రాయా వశన్తోమేయివాన్৷৷2.62.21৷৷"}]