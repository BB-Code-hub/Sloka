[{"sloka":"[Dasaratha recalls the past he had shot an arrow at a hermit boy while he was filling a pot with water, mistaking the sound to be that of an elephant --- Dasaratha realizes the unintentional mistake in killing the boy.]ప్రతిబుద్ధో ముహూర్తేన శోకోపహతచేతనః.అథ రాజా దశరథస్సచిన్తామభ్యపద్యత৷৷2.63.1৷৷"},{"sloka":"రామలక్ష్మణయోశ్చైవ వివాసా ద్వాసవోపమమ్.ఆవివేశోపసర్గస్తం తమ స్సూర్యమివాసురమ్৷৷2.63.2৷৷"},{"sloka":"సభార్యే నిర్గతే రామే కౌసల్యాం కోశలేశ్వరః.వివక్షురసితాపాఙ్గాం స్మృత్వా దుష్కృతమాత్మనః৷৷2.63.3৷৷"},{"sloka":"స రాజా రజనీం షష్ఠీం రామే ప్రవ్రాజితే వనమ్.అర్ధరాత్రే దశరథ స్సంస్మరన్ దుష్కృతం కృతమ్৷৷2.63.4৷৷"},{"sloka":"స రాజా పుత్రశోకార్తః స్మృత్వా దుష్కృతమాత్మనః.కౌసల్యాం పుత్రశోకార్తామిదం వచనమబ్రవీత్৷৷2.63.5৷৷"},{"sloka":"యదాచరతి కల్యాణి! శుభం వా యది వాశుభమ్.తదేవ లభతే భద్రే! కర్తా కర్మజమాత్మనః৷৷2.63.6৷৷"},{"sloka":"గురులాఘవమర్థానామారమ్భే కర్మణాం ఫలమ్.దోషం వా యో న జానాతి న బాల ఇతి హోచ్యతే৷৷2.63.7৷৷"},{"sloka":"కశ్చిదామ్రవణం ఛిత్త్వా పలాశాం శ్చ నిషిఞ్చతి.పుష్పం దృష్ట్వా ఫలే గృధ్ను స్స శోచతి ఫలాగమే৷৷2.63.8৷৷"},{"sloka":"అవిజ్ఞాయ ఫలం యో హి కర్మ త్వేవానుధావతి.స శోచేత్ఫలవేలాయాం యథా కింశుకసేచకః৷৷2.63.9৷৷"},{"sloka":"సోహమామ్రవణం ఛిత్వా పలాశాంశ్చ న్యషేచయమ్.రామం ఫలాగమే త్యక్త్వా పశ్చాచ్ఛోచామి దుర్మతిః৷৷2.63.10৷৷"},{"sloka":"లబ్ధశబ్దేన కౌసల్యే! కుమారేణ ధనుష్మతా.కుమారశ్శబ్దవేధీతి మయా పాపమిదం కృతమ్৷৷2.63.11৷৷"},{"sloka":"తదిదం మేనుసంమ్ప్రాప్తం దేవి! దుఃఖం స్వయం కృతమ్.సమ్మోహాదిహ బాలేన యథా స్యాద్భక్షితం విషమ్৷৷2.63.12৷৷"},{"sloka":"యథాన్యః పురుషః కశ్చిత్పలాశైర్మోహితో భవేత్.ఏవం మమాప్యవిజ్ఞాతం శబ్దవేధ్యమయం ఫలమ్৷৷2.63.13৷৷"},{"sloka":"దేవ్యనూఢా త్వమభవో యువరాజో భవామ్యహమ్.తతః ప్రావృడనుప్రాప్తా మదకామవివర్ధినీ৷৷2.63.14৷৷"},{"sloka":"ఉపాస్య చ రసాన్భౌమాం స్తప్త్వా చ జగదంశుభిః.పరేతాచరితాం భీమాం రవిరావిశతే దిశమ్৷৷2.63.15৷৷"},{"sloka":"ఉష్ణమన్తర్దధే సద్య స్స్నిగ్ధా దదృశిరే ఘనాః.తతో జహృషిరే సర్వే భేకసారఙ్గబర్హిణః৷৷2.63.16৷৷"},{"sloka":"క్లిన్న పక్షోత్తరాస్స్నాతాః కృచ్ఛ్రాదివ పతత్రిణః.వృష్టివాతావధూతాగ్రాన్పాదపానభిపేదిరే৷৷2.63.17৷৷"},{"sloka":"పతితేనామ్భసాచ్ఛన్నః పతమానేన చాసకృత్.ఆబభౌ మత్తసారఙ్గస్తోయరాశిరివాచలః৷৷2.63.18৷৷"},{"sloka":"పాణ్డురారుణవర్ణాని స్రోతాంసి విమలాన్యపి.సుస్రువుర్గిరిధాతుభ్యస్సభస్మాని భుజఙ్గవత్৷৷2.63.19৷৷"},{"sloka":"ఆకులారుణ తోయాని స్రోతాంసి విమలాన్యపి.ఉన్మార్గజలవాహినీ బభూవుర్జలదాగమే৷৷2.63.20৷৷"},{"sloka":"తస్మిన్నతిసుఖే కాలే ధనుష్మానిషుమాన్రథీ.వ్యాయామకృతసఙ్కల్పస్సరయూమన్వగాం నదీమ్৷৷2.63.21৷৷"},{"sloka":"నిపానే మహిషం రాత్రౌ గజం వాభ్యాగతం నదీమ్.అన్యం వా శ్వాపదం కఞ్చిజ్జిఘాంసు రజితేన్ద్రియః.తస్మిం స్తత్రాహమేకాన్తే రాత్రౌ వివృతకార్ముకః৷৷2.63.22৷৷"},{"sloka":"తత్రాహం సంవృతం వన్యం హతవాంస్తీరమాగతమ్.అన్యం చాపి మృగం హింస్రం శబ్దం శ్రుత్వాభ్యుపాగతమ్৷৷2.63.23৷৷"},{"sloka":"అథాన్ధకారే త్వశ్రౌషం జలే కుమ్భస్య పూర్యతః.అచక్షుర్విషయే ఘోషం వారణస్యేవ నర్దతః৷৷2.63.24৷৷"},{"sloka":"తతోహం శరముధృత్య దీప్తమాశీవిషోపమమ్.శబ్దం ప్రతి గజప్రేప్సురభిలక్ష్య త్వపాతయమ్৷৷2.63.25৷৷"},{"sloka":"అముఞ్చం నిశితం బాణమహమాశీవిషోపమమ్.తత్ర వాగుషసి వ్యక్తా ప్రాదురాసీద్వనౌకసః৷৷2.63.26৷৷హాహేతి పతతస్తోయే బాణాభిహతమర్మణః৷৷2.63.27৷৷"},{"sloka":"తస్మిన్నిపతితే బాణే వాగభూత్తత్ర మానుషీ. కథమస్మద్విధే శస్త్రం నిపతేత్తు తపస్విని৷৷2.63.28৷৷"},{"sloka":"ప్రవివిక్తాం నదీం రాత్రావుదాహారోహమాగతః.ఇషుణాభిహతః కేన కస్య వా కిం కృతం మయా৷৷2.63.29৷৷"},{"sloka":"ఋషేర్హిన్యస్తదణ్డస్య వనే వన్యేన జీవతః.కథం ను శస్రేణ వధో మద్విధస్య విధీయతే৷৷2.63.30৷৷"},{"sloka":"జటాభారధరస్యైవ వల్కలాజినవాససః.కో వధేన మమర్థీ స్యాత్కింవాస్యాపకృతం మయా৷৷2.63.31৷৷"},{"sloka":"ఏవం నిష్ఫలమారబ్ధం కేవలానర్థసంహితమ్.న కశ్చిత్సాధు మన్యేత యథైవ గురుతల్పగమ్৷৷2.63.32৷৷"},{"sloka":"నాహం తథాను శోచామి జీవితక్షయమాత్మనః.మాతరం పితరం చోభావనుశోచామి మద్వధే৷৷2.63.33৷৷"},{"sloka":"తదేతన్మిథునం వృద్ధం చిరకాలభృతం మయా.మయి పఞ్చత్వమాపన్నే కాం వృత్తిం వర్తయిష్యతి৷৷2.63.34৷৷"},{"sloka":"వృద్ధై చ మతాపితరావహం చైకేషుణా హతా.కేన స్మనిహతా స్సర్వే సుబాలేనాకృతాత్మనా৷৷2.63.35৷৷"},{"sloka":"తాం గిరం కరుణాం శ్రుత్వా మమ ధర్మానుకాఙ్క్షిణః.కరాభ్యాం సశరం చాపం వ్యథితస్యాపతద్భువి৷৷2.63.36৷৷"},{"sloka":"తస్యాహం కరుణం శ్రుత్వా నిశి లాలవతో బహు.సమ్భ్రాన్త శ్శోకవేగేన భృశమాసం విచేతనః৷৷2.63.37৷৷"},{"sloka":"తం దేశమహమాగమ్య దీనసత్త్వస్సుదుర్మనాః.అపశ్యమిషుణా తీరే సరయ్వాస్తాపసం హతమ్৷৷2.63.38৷৷అవకీర్ణ జటాభారం ప్రవిద్ధకలశోదకమ్.పాంసుశోణితదిగ్ధాఙ్గం శయానం శల్యపీడితమ్৷৷2.63.39৷৷"},{"sloka":"స మాముద్వీక్ష్య నేత్రాభ్యాం త్రస్తమస్వస్థచేతసమ్.ఇత్యువాచ తతః క్రూరం దిధక్షన్నివ తేజసా৷৷2.63.40৷৷"},{"sloka":"కిం తవాపకృతం రాజన్వనే నివసతా మయా.జిహీర్షురమ్భో గుర్వుర్థం యదహం తాడితస్త్వయా৷৷2.63.41৷৷"},{"sloka":"ఏకేన ఖలు బాణేన మర్మణ్యభిహతే మయి.ద్వావన్ధౌ నిహతౌ వృద్ధౌ మాతా జనయితా చ మే৷৷2.63.42৷৷"},{"sloka":"తౌ కథం దుర్బలావన్ధౌ మత్ప్రతీక్షౌ పిపాసితౌ.చిరమాశాకృతాం తృష్ణాం కష్టాం సన్ధారయిష్యతః৷৷2.63.43৷৷"},{"sloka":"న నూనం తపసో వాస్తి ఫలయోగశ్శ్రుతస్య వా.పితా యన్మాం న జానాతి శయానం పతితం భువి৷৷2.63.44৷৷"},{"sloka":"జానన్నపి చ కిం కుర్యాదశక్తిరపరిక్రమః.భిద్యమానమివాశక్త స్త్రతుమన్యో నగో నగమ్৷৷2.63.45৷৷"},{"sloka":"పితుస్త్వమేవ మే గత్వా శీఘ్రమాచక్ష్య రాఘవ.న త్వామనుదహేత్క్రుద్ధో వనం వహ్నిరివైధితః৷৷2.63.46৷৷"},{"sloka":"ఇయమేకపదీ రాజన్యతో మే పితురాశ్రమః.తం ప్రసాదయ గత్వా త్వం న త్వాం స కుపితశ్శపేత్৷৷2.63.47৷৷"},{"sloka":"విశల్యం కురు మాం రాజన్మర్మ మే నిశితశ్శరః.రుణద్ధి మృదుసోత్సేధం తీరమమ్బురయో యథా৷৷2.63.48৷৷"},{"sloka":"సశల్యః క్లిశ్యతే ప్రాణైర్విశల్యో వినశిష్యతి.ఇతి మామవిశచ్చిన్తా తస్య శల్యాపకర్షణే৷৷2.63.49৷৷"},{"sloka":"దుఃఖితస్య చ దీనస్య మమ శోకాతురస్య చ.లక్షయామాస హృదయే చిన్తాం మునిసుతస్తదా৷৷2.63.50৷৷"},{"sloka":"తామ్యమానస్స మాం కృచ్ఛ్రాదువాచ పరమార్తవత్.సీదమానో వివృత్తాఙ్గో వేష్టమానో గతః క్షయమ్৷৷2.63.51৷৷"},{"sloka":"సంస్తభ్య శోకం ధైర్యేణ స్థిరచిత్తో భవామ్యహమ్. బ్రహ్మహత్యాకృతం పాపం హృదయాదపనీయతామ్৷৷2.63.52৷৷"},{"sloka":"న ద్విజాతిరహం రాజన్మా భూత్తే మనసో వ్యథా.శూద్రాయామస్మి వైశ్యేన జాతో జనపదాధిప!৷৷2.63.53৷৷"},{"sloka":"ఇతీవ వదతః కృచ్ఛ్రాద్బాణాభిహతమర్మణః విఘూర్ణతో విచేష్టస్య వేపమానస్య భూతలే.తస్యత్వానమ్యమానస్య తం బాణమహముద్ధరమ్ స మాముద్వీక్ష్య సన్త్రస్తో జహౌ ప్రాణాంస్తపోధనః৷৷2.63.54৷৷"},{"sloka":"జలార్ద్రగాత్రన్తు విలప్య కృచ్ఛ్రాన్మర్మవ్రణం సన్తతముచ్ఛవసన్తమ్.తత స్సరయ్వాం తమహం శయానం సమీక్ష్య భద్రేస్మి భృశం విషణ్ణః৷৷2.63.55৷৷"}]