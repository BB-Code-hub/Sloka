[{"sloka":"[Dasaratha relates to Kausalya  the event of the noble ascetic's curse on him --- death of Dasaratha]వధమప్రతిరూపం తు మహర్షేస్తస్య రాఘవః.విలపన్నేవ ధర్మాత్మా కౌసల్యాం పునరబ్రవీత్৷৷2.64.1৷৷"},{"sloka":"తదజ్ఞానాన్మహత్పాపం కృత్వాహం సఙ్కులేన్ద్రియః.ఏకస్త్వచిన్తయం బుధ్యా కథం ను సుకృతం భవేత్৷৷2.64.2৷৷"},{"sloka":"తతస్తం ఘటమాదాయ పూర్ణం పరమవారిణా.ఆశ్రమం తమహం ప్రాప్య యథాఖ్యాతపథం గతః৷৷2.64.3৷৷"},{"sloka":"తత్రాహం దుర్బలావన్ధౌ వృద్ధావపరిణాయకౌ. అపశ్యం తస్య పితరౌ లూనపక్షావివ ద్విజౌ৷৷2.64.4৷৷తన్నిమిత్తాభిరాసీనౌ కథాభిరపరిశ్రమౌ.తామాశాం మత్కృతే హీనావుదాసీనావనాథవత్৷৷2.64.5৷৷"},{"sloka":"శోకోపహతచిత్తశ్చ భయసన్త్రస్తచేతనః.తచ్చాశ్రమపదం గత్వా భూయశ్శోకమహం గతః৷৷2.64.6৷৷"},{"sloka":"పదశబ్దం తు మే శ్రుత్వా మునిర్వాక్యమభాషత.కిం చిరాయసి మే పుత్ర! పానీయం క్షిప్రమానయ৷৷2.64.7৷৷"},{"sloka":"యన్నిమిత్తమిదం తాత! సలిలే క్రీడితం త్వయా.ఉత్కణ్ఠితా తే మాతేయం ప్రవిశ క్షిప్రమాశ్రమమ్৷৷2.64.8৷৷"},{"sloka":"యద్వ్యలీకం కృతం పుత్ర! మాత్రా తే యది వా మయా.న తన్మనసి కర్తవ్యం త్వయా తాత! తపస్వినా৷৷2.64.9৷৷"},{"sloka":"త్వం గతిస్త్వగతీనాం చక్షుస్త్వం హీనచక్షుషామ్.సమాసక్తాస్త్వయి ప్రాణాః కిం త్వం నో నాభిభాషసే৷৷2.64.10৷৷"},{"sloka":"మునిమవ్యక్తయా వాచా తమహం సజ్జమానయా.హీనవ్యఞ్జనయా ప్రేక్ష్య భీతచిత్త ఇవాబ్రువమ్৷৷2.64.11৷৷"},{"sloka":"మనసః కర్మ చేష్టాభిరభిసంస్తభ్య వాగ్బలమ్.ఆచచక్షే త్వహం తస్మై పుత్రవ్యసనజం భయమ్৷৷2.64.12৷৷"},{"sloka":"క్షత్రియోహం దశరథో నాహం పుత్రో మహాత్మనః.సజ్జనావమతం దుఃఖమిదం ప్రాప్తం స్వకర్మజమ్৷৷2.64.13৷৷"},{"sloka":"భగవంశ్చాపహస్తోహం సరయూతీరమాగతః.జిఘాంసుశ్శ్వాపదం కఞ్చిన్నిపానే చాగతం గజమ్৷৷2.64.14৷৷"},{"sloka":"తతశ్శ్రుతో మయా శబ్దో జలే కుమ్భస్య పూర్యతః.ద్విపోయమితి మత్వాయం బాణేనాభిహతో మయా৷৷2.64.15৷৷"},{"sloka":"గత్వా నద్యాస్తత స్తీరమపశ్యమిషుణా హృది.వినిర్భిన్నం గతప్రాణం శయానం భువి తాపసమ్৷৷2.64.16৷৷"},{"sloka":"భగవచ్ఛశబ్దమాలక్ష్య మయా గజజిఘాంసునా.విసృప్టోమ్భసి నారాచస్తేన తే నిహతస్సుతః৷৷2.64.17৷৷"},{"sloka":"తతస్తస్యైవ వచనాదుపేత్య పరితప్యతః.స మయా సహసా బాణ ఉధృతో మర్మతస్తదా৷৷2.64.18৷৷"},{"sloka":"స చోధృతేన బాణేన తత్రైవ స్వర్గమాస్థితః.భవన్తౌ పితరౌ శోచన్నన్ధావితి విలప్య చ৷৷2.64.19৷৷"},{"sloka":"అజ్ఞానాద్భవతః పుత్ర స్సహసాభిహతో మయా.శేషమేవం గతే యత్స్యాత్తత్ప్రసీదతు మే మునిః৷৷2.64.20৷৷"},{"sloka":"స తచ్చ్రుత్వా వచః క్రూరం మయోక్తమఘశంసినా.నాశకత్తీవ్రమాయాసమకర్తుం భగవానృషిః৷৷2.64.21৷৷"},{"sloka":"స బాష్పపూర్ణవదనో నిశ్శ్వసన్శోకకర్శితః.మామువాచ మహాతేజాః కృతాఞ్జలిముపస్థితమ్৷৷2.64.22৷৷"},{"sloka":"యద్యేతదశుభం కర్మ న త్వం మే కథయేస్స్వయమ్.ఫలేన్మూర్ధా స్మ తే రాజన్ సద్య శ్శతసహస్రధా৷৷2.64.23৷৷"},{"sloka":"క్షత్రియేణ వధో రాజన్! వానప్రస్థే విశేషతః.జ్ఞానపూర్వం కృత స్స్థానాచ్చ్యావయేదపి వజ్రిణమ్৷৷2.64.24৷৷"},{"sloka":"సప్తధా తు ఫలేన్మూర్ధా మునౌ తపసి తిష్ఠతి.జ్ఞానాద్విసృజతశ్శస్త్రం తాదృశే బ్రహ్మావాదిని৷৷2.64.25৷৷"},{"sloka":"అజ్ఞానాద్ధికృతం యస్మాదిదం తేనైవ జవసి.అపి హ్యద్య కులం న స్యాదిక్ష్వాకూణాం కుతో భవాన్৷৷2.64.26৷৷"},{"sloka":"నయ నౌ నృప! తం దేశమితి మాం చాభ్యభాషత.అద్య తం ద్రష్టుమిచ్ఛావః పుత్రం పశ్చిమదర్శనమ్৷৷2.64.27৷৷రుధిరేణావసిక్తాఙ్గం ప్రకీర్ణాజినవాససమ్.శయానం భువి నిస్సంజ్ఞం ధర్మ రాజవశం గతమ్৷৷2.64.28৷৷"},{"sloka":"అథాహమేకస్తం దేశం నీత్వా తౌ భృశదుఃఖితౌ.అస్పర్శయమహం పుత్రం తం మునిం సహ భార్యయా৷৷2.64.29৷৷"},{"sloka":"తౌ పుత్రమాత్మన స్స్పృష్ట్వా తమాసాద్య తపస్వినౌ.నిపేతతుశ్శరీరేస్య పితా చాస్యేదమబ్రవీత్৷৷62.64.30৷৷"},{"sloka":"నాభివాదయసే మాద్య న చ మామభిభాషసే.కిం ను శేషే తు భూమౌ త్వం వత్స! కిం కుపితో హ్యసి৷৷2.64.31৷৷"},{"sloka":"న త్వహం తే ప్రియం పుత్ర! మాతరం పశ్య ధార్మిక.కిం ను నాలిఙ్గసే పుత్ర! సుకుమార! వచో వద৷৷2.64.32৷৷"},{"sloka":"కస్య వాపరరాత్రేహం శ్రోష్యామి హృదయఙ్గమమ్.అధీయానస్య మధురం శాస్త్రం వాన్యద్విశేషతః৷৷2.64.33৷৷"},{"sloka":"కో మాం సన్ద్యాముపాస్యైవ స్నాత్వా హుతహుతాశనః.శ్లాఘయిష్యత్యుపాసీనః పుత్ర శోకభయార్దితమ్৷৷2.64.34৷৷"},{"sloka":"కన్దమూలఫలం హృత్వా కో మాం ప్రియమివాతిథిమ్.భోజయిష్యత్యకర్మణ్యమప్రగ్రహమనాయకమ్৷৷2.64.35৷৷"},{"sloka":"ఇమామన్ధాం చ వృద్ధాం చ మాతరం తే తపస్వినీమ్.కథం వత్స! భరిష్యామి కృపణాం పుత్రగర్ధినీమ్৷৷2.64.36৷৷"},{"sloka":"తిష్ఠ మాం మాగమః పుత్ర! యమస్య సదనం ప్రతి.శ్వో మయా సహ గన్తాసి జనన్యా చ సమేధితః৷৷2.64.37৷৷"},{"sloka":"ఉభావపి చ శోకార్తావనాథౌ కృపణౌ వనే.క్షిప్రమేవ గమిష్యావస్త్వయా హీనౌ యమక్షయమ్৷৷2.4.38৷৷"},{"sloka":"తతో వైవస్వతం దృష్ట్వా తం ప్రవక్ష్యామి భారతీమ్.క్షమతాం ధర్మరాజో మే బిభృయాత్పితరావయమ్৷৷2.64.39৷৷"},{"sloka":"దాతుమర్హతి ధర్మాత్మా లోకపాలో మహాయశాః. ఈదృశస్య మమాక్షయ్యా మేకామభయదక్షిణామ్৷৷2.64.40৷৷"},{"sloka":"అపాపోసి యదా పుత్ర! నిహతః పాపకర్మణా.తేన సత్యేన గచ్ఛాశు యే లోకాశ్శస్త్రయోధినామ్৷৷2.64.41৷৷"},{"sloka":"యాన్తి శూరా గతిం యాం చ సఙ్గ్రామేష్వనివర్తినః.హతాస్త్వభిముఖాః పుత్ర! గతిం తాం పరమాం వ్రజ৷৷2.64.42৷৷"},{"sloka":"యాం గతిం సగరశ్శైబ్యో దిలీపో జనమేజయః.నహుషో దున్దుమారశ్చ ప్రాప్తాస్తాం గచ్ఛ పుత్రక!৷৷2.64.43৷৷"},{"sloka":"యా గతి స్సర్వసాధూనాం స్వాధ్యాయాత్తపసాచ యా.యా భూమిదస్యాహితాగ్నేరేకపత్నీ వ్రతస్య చ৷৷2.64.44৷৷గోసహస్రప్రదాతృాం యా యా గురుభృతామపి.దేహన్యాసకృతాం యా చ తాం గతిం గచ్ఛ పుత్రక!৷৷2.64.45৷৷"},{"sloka":"న హి త్వస్మిన్కులే జాతో గచ్ఛత్యకుశలాం గతిమ్.స తు యాస్యతి యేన త్వం నిహతో మమ బాన్ధవః৷৷2.64.46৷৷"},{"sloka":"ఏవం స కృపణం తత్ర పర్యదేవయతాసకృత్.తతోస్మై కర్తుముదకం ప్రవృత్తస్సహభార్యయా৷৷2.64.47৷৷"},{"sloka":"స తు దివ్యేన రూపేణ మునిపుత్రస్స్వకర్మభిః.స్వర్గమధ్యారుహత్క్షిప్రం శక్రేణ సహ ధర్మవిత్৷৷2.64.48৷৷"},{"sloka":"ఆబభాషే చ వృద్ధౌ తౌ సహ శక్రేణ తాపసః.ఆశ్వాస్యచ ముహూర్తం తు పితరౌ వాక్యమబ్రవీత్৷৷2.64.49৷৷"},{"sloka":"స్థానమస్మి మహత్ప్రాప్తో భవతోః పరిచారణాత్.భవన్తావపి చ క్షిప్రం మమ మూలముపైష్యతః৷৷2.64.50৷৷"},{"sloka":"ఏవముక్త్వా తు దివ్యేన విమానేన వపుష్మతా.ఆరురోహ దివం క్షిప్రం మునిపుత్రో జితేన్ద్రియః৷৷2.64.51৷৷"},{"sloka":"స కృత్వా తూదకం తూర్ణం తాపస స్సహ భార్యయా.మామువాచ మహాతేజాః కృతాఞ్జలిముపస్థితమ్৷৷2.64.52৷৷"},{"sloka":"అద్యైవ జహిం మాం రాజన్మరణే నాస్తి మే వ్యథా.యచ్ఛరేణైకపుత్రం మాం త్వమకర్షీరపుత్రకమ్৷৷2.64.53৷৷"},{"sloka":"త్వయా తు యదవిజ్ఞానాన్నిహతో మే సుతశ్శుచిః.తేన త్వామభిశప్స్యామి సుదుఃఖమతిదారుణమ్৷৷2.64.54৷৷"},{"sloka":"పుత్రవ్యసనజం దుఃఖం యదేతన్మమ సామ్ప్రతమ్.ఏవం త్వం పుత్రశోకేన రాజన్కాలం కరిష్యసి৷৷2.64.55৷৷"},{"sloka":"అజ్ఞానాత్తు హతో యస్మాత్క్షత్రియేణ త్వయా మునిః. తస్మాత్త్వాం నావిశత్యాశు బ్రహ్మహత్యా నరాధిప!৷৷2.64.56৷৷"},{"sloka":"త్వామప్యేతాదృశో భావః క్షిప్రమేవ గమిష్యతి.జీవితాన్తకరో ఘోరో దాతారమివ దక్షిణా৷৷2.64.57৷৷"},{"sloka":"ఏవం శాపం మయి న్యస్య విలప్య కరుణం బహు.చితామారోప్య దేహం తన్మిథునం స్వర్గమభ్యయాత్৷৷2.64.58৷৷"},{"sloka":"తదేతచ్ఛిన్తయానేన స్మృతం పాపం మయా స్వయమ్.తదా బాల్యాత్కృతం దేవి! శబ్దవేధ్యనుశిక్షిణా৷৷2.64.59৷৷"},{"sloka":"తస్యాయం కర్మణో దేవి! విపాకస్సముపస్థితః.అపథ్యైస్సహమ్భుక్తే వ్యాధిరన్నరసే యథా৷৷2.64.60৷৷"},{"sloka":"తస్మాన్మామాగతం భద్రే! తస్యోదారస్య తద్వచః.యదహం పుత్రశోకేన సన్త్యక్ష్యామ్యద్య జీవితమ్৷৷2.64.61৷৷"},{"sloka":"చక్షుభ్యాం త్వాం న పశ్యామి కౌసల్యే! సాధు మాం స్ఫృశ.ఇత్యుక్త్వా స రుదంస్త్రస్తో భార్యామాహ చ భూమిపః৷৷2.64.62৷৷"},{"sloka":"ఏతన్మే సదృశం దేవి! యన్మయా రాఘవే కృతమ్.సదృశం తత్తు తస్యైవ యదనేన కృతం మయి৷৷2.64.63৷৷"},{"sloka":"దుర్వృత్తమపి కః పుత్రం త్యజేద్భువి విచక్షణః.కశ్చ ప్రవ్రాజ్యమానో వా నాసూయేత్పితరం సుతః৷৷2.64.64৷৷"},{"sloka":"యది మాం సంస్పృశేద్రామస్సకృదద్య లభేత వా.యమక్షయమనుప్రాప్తా ద్రక్ష్యన్తి న హి మానవాః৷৷2.64.65৷৷"},{"sloka":"చక్షుషా త్వాం న పశ్యామి స్మృతిర్మమ విలుప్యతే.దూతా వైవస్వతస్యైతే కౌసల్యే! త్వరయన్తి మామ్৷৷2.64.66৷৷"},{"sloka":"అతస్తు కిం దుఃఖతరం యదహం జీవితక్షయే.న హి పశ్యామి ధర్మజ్ఞం రామం సత్యపరాక్రమమ్৷৷2.64.67৷৷"},{"sloka":"తస్యాదర్శనజశ్శోకస్సుతస్యాప్రతికర్మణః.ఉచ్ఛోషయతి మే ప్రాణాన్వారిస్తోకమివాతపః৷৷2.64.68৷৷"},{"sloka":"న తే మనుష్యా దేవాస్తే యే చారుశుభకుణ్డలమ్.ముఖం ద్రక్ష్యన్తి రామస్య వర్షే పఞ్చదశే పునః৷৷2.64.69৷৷"},{"sloka":"పద్మపత్రేక్షణం సుభ్రు! సుదంష్ట్రం చారునాసికమ్.ధన్యా ద్రక్ష్యన్తి రామస్య తారాధిపనిభం ముఖమ్৷৷2.64.70৷৷"},{"sloka":"సదృశం శారదస్యేన్దోః పుల్లస్య కమలస్య చ.సుగన్ధి మమ నాథస్య ధన్యా ద్రక్ష్యన్తి తన్ముఖమ్৷৷2.64.71৷৷"},{"sloka":"నివృత్తవనవాసం తమయోధ్యాం పునరాగతమ్.ద్రక్ష్యన్తి సుఖినో రామం శుక్రం మార్గగతం యథా৷৷2.64.72৷৷"},{"sloka":"కౌసల్యే! చిత్తమోహేన హృదయం సీదతీవ మే.వేదయే న చ సంయుక్తాన్ శబ్దస్పర్శరసానహమ్৷৷2.64.73৷৷"},{"sloka":"చిత్తనాశాద్విపద్యన్తే సర్వాణ్యేన్ద్రియాణి మే.క్షీణస్నేహస్య దీపస్య సంసక్తా రశ్మయో యథా৷৷2.64.74৷৷"},{"sloka":"అయమాత్మభవశ్శోకో మామనాథమచేతనమ్.సంసాదయతి వేగేన యథా కూలం నదీరయః৷৷2.64.75৷৷"},{"sloka":"హా రాఘవ! మహాబాహో! హా మమాయాసనాశన.హా పితృప్రియ! మే నాథ! హాద్య క్వాసి గతస్సుత৷৷2.64.76৷৷"},{"sloka":"హా కౌసల్యే! నశిష్యామి హా సుమిత్రే! తపస్విని!.హా నృశంసే! మమామిత్రే! కైకేయి! కులపాంసని!৷৷2.64.77৷৷"},{"sloka":"ఇతి రామస్య మాతుశ్చ సుమిత్రాయాశ్చ సన్నిధౌ.రాజా దశరథ శ్శోచఞ్జీవితాన్తముపాగమత్৷৷2.64.78৷৷"},{"sloka":"యదా తు దీనం కథయన్నరాధిపః ప్రియస్య పుత్త్రస్య వివాసనాతురః. గతేర్ధరాత్రే భృశదుఃఖపీడితస్తదా జహౌ ప్రాణముదారదర్శనః৷৷2.64.79৷৷"}]