[{"sloka":"[Dasaratha's death --- heart-broken Kausalya and Sumitra --- palace echoes with the lamentations of Dasaratha's wives.]అథ రాత్ర్యాం వ్యతీతాయాం ప్రాతరేవాపరేహని.వన్దినః పర్యుపాతిష్ఠంస్తత్పార్థివ నివేశనమ్৷৷2.65.1৷৷సూతాః పరమసంస్కారా మఙ్గలాశ్చోత్తమశ్రుతాః.గాయకా: స్తుతిశీలాశ్చ నిగదన్తః పృథక్ పృథక్৷৷2.65.2৷৷"},{"sloka":"అథ రాత్ర్యాం వ్యతీతాయాం ప్రాతరేవాపరేహని.వన్దినః పర్యుపాతిష్ఠంస్తత్పార్థివ నివేశనమ్৷৷2.65.1৷৷సూతాః పరమసంస్కారా మఙ్గలాశ్చోత్తమశ్రుతాః.గాయకా: స్తుతిశీలాశ్చ నిగదన్తః పృథక్ పృథక్৷৷2.65.2৷৷"},{"sloka":"రాజానం స్తువతాం తేషాముదాత్తాభిహితాశిషామ్.ప్రాసాదాభోగవిస్తీర్ణః స్తుతిశబ్దోహ్యవర్తత৷৷2.65.3৷৷"},{"sloka":"తతస్తు స్తువతాం తేషాం సూతానాం పాణివాదకాః.అపదానాన్యుదాహృత్య పాణివాదా నవాదయన్৷৷2.65.4৷৷"},{"sloka":"తేన శబ్దేన విహగాః ప్రతిబుద్ధా విసస్వనుః.శాఖాస్థాః పఞ్జరస్థాశ్చ యే రాజకులగోచరాః৷৷2.65.5৷৷"},{"sloka":"వ్యాహృతాః పుణ్యశబ్దాశ్చ వీణానాం చాపి నిస్స్వనాః.ఆశీర్గేయం చ గాథానాం పూరయామాస వేశ్మ తత్৷৷2.65.6৷৷"},{"sloka":"తత శ్శుచిసమాచారాః పర్యుపస్థానకోవిదాః.స్త్రీవర్ష ధరభూయిష్ఠా ఉపతస్థుర్యథాపురమ్৷৷2.65.7৷৷"},{"sloka":"హరిచన్దనసమ్పృక్తముదకం కాఞ్చనైర్ఘటైః.ఆనిన్యుస్స్నానశిక్షాజ్ఞా యథాకాలం యథావిధి৷৷2.65.8৷৷"},{"sloka":"మఙ్గలాలమ్భనీయాని ప్రాశనీయాన్యుపస్కరాన్.ఉపనిన్యుస్తథాప్యన్యాః కుమారీబహులాః స్త్రియః৷৷2.65.9৷৷"},{"sloka":"సర్వలక్షణసమ్పన్నం సర్వం విధివదర్చితమ్.సర్వం సుగుణలక్ష్మీవత్తద్బభూవాభిహారికమ్৷৷2.65.10৷৷"},{"sloka":"తత స్సూర్యోదయం యావత్సర్వం పరిసముత్సుకమ్.తస్థావనుపసమ్ప్రాప్తం కింస్విదిత్యుపశఙ్కితమ్৷৷2.65.11৷৷"},{"sloka":"అథ యాః కోసలేన్ద్రస్య శయనం ప్రత్యనన్తరాః.తాః స్త్రియస్తు సమాగమ్య భర్తారం ప్రత్యబోధయన్৷৷2.65.12৷৷"},{"sloka":"తథాప్యుచితవృత్తా స్తా వినయేన నయేన చ.నహ్యస్య శయనం స్పృష్ట్వా కిఞ్చిదప్యుపలేభిరే৷৷2.65.13৷৷"},{"sloka":"తాః స్త్రియస్స్వప్నశీలజ్ఞాశ్చేష్టాసఞ్చలనాదిషు తా వేపథుపరీతాశ్చ రాజ్ఞః ప్రాణేషు శఙ్కితాః.ప్రతిస్రోతస్తృణాగ్రాణాం సదృశం సఞ్చకాశిరే৷৷2.65.14৷৷"},{"sloka":"అథ సన్దేహమానానాం స్త్రీణాం దృష్ట్వా చ పార్థివమ్.యత్తదాశఙ్కితం పాపం తస్య జజ్ఞే వినిశ్చయః৷৷2.65.15৷৷"},{"sloka":"కౌసల్యా చ సుమత్రచ పుత్రశోకపరాజితే.ప్రసుప్తే న ప్రబుధ్యేతే యథా కాలసమన్వితే৷৷2.65.16৷৷"},{"sloka":"నిష్ప్రభా చ వివర్ణా చ సన్నా శోకేన సన్నతా.న వ్యరాజత కౌసల్యా తారేవ తిమిరావృతా৷৷2.65.17৷৷"},{"sloka":"కౌసల్యానన్తరం రాజ్ఞస్సుమిత్రా తదన్తనరమ్.న స్మ విభ్రాజతే దేవీ శోకాశ్రులులితాననా৷৷2.65.18৷৷"},{"sloka":"తే చ దృష్ట్వా తథా సుప్తే శుభే దేవ్యౌ చ తం నృపమ్.సుప్తమేవోద్గతప్రాణమన్తఃపురమదృశ్యత৷৷2.65.19৷৷"},{"sloka":"తతః ప్రచుక్రుశుర్దీనా స్సస్వరం తా వరాఙ్గనాః.కరేణవ ఇవారణ్యే స్థానప్రచ్యుతయూథపాః৷৷2.65.20৷৷"},{"sloka":"తాసామాక్రన్దశబ్దేన సహసోద్ధతచేతనే.కౌసల్యా చ సుమిత్రా చ త్యక్త నిద్రే బభూవతుః৷৷2.65.21৷৷"},{"sloka":"కౌసల్యా చ సుమిత్రా చ దృష్ట్వా స్పష్ట్వా చ పార్థివమ్.హా నాథేతి పరిక్రుశ్య పేతతుర్ధరణీతలే৷৷2.65.22৷৷"},{"sloka":"సా కోసలేన్ద్రదుహితా వేష్టమానా మహీతలే.న బభ్రాజ రజోధ్వస్తా తారేవ గగనాచ్చ్యుతా৷৷2.65.23৷৷"},{"sloka":"నృపే శాన్తగుణే జాతే కౌసల్యాం పతితాం భువి.అపశ్యంస్తాః స్త్రియః సర్వా హతాం నాగవధూమివ৷৷2.65.24৷৷"},{"sloka":"తతస్సర్వా నరేన్ద్రస్య కైకేయీప్రముఖాః స్త్రియః.రుదన్త్య శ్శోకసన్తప్తా నిపేతుర్గతచేతనాః৷৷2.65.25৷৷"},{"sloka":"తాభిస్స బలవాన్నాదః క్రోశన్తీభిరనుద్రుతః.యేన స్ఫీతీకృతం భూయస్తద్గృహం సమనాదయత్ ৷৷ 2.65.26 ৷৷"},{"sloka":"తత్ పరిత్రస్తన్త్రసమ్భ్రాన్త పర్యుత్సుకజనాకులమ్.సర్వతస్తుములాక్రన్దం పరితాపార్తబాన్ధవమ్৷৷2.65.27৷৷సద్యో నిపతితానన్దం దీనవిక్లబదర్శనమ్.బభూవ నరదేవస్య సద్మ దిష్టాన్తమీయుషః৷৷2.65.28৷৷"},{"sloka":"అతీతమాజ్ఞాయ తు పార్థివర్షభం యశస్వినం సమ్పరివార్య పత్నయః.భృశం రుదన్త్యః కరుణం సుదుఃఖితాః ప్రగృహ్య బాహూ వ్యలపన్ననాథవత్৷৷2.65.29৷৷"}]