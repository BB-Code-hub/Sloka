[{"sloka":"[Preservation of the king's body awaiting funeral rites --- Ayodhya plunges into darkness with the demise of the king.]తమగ్నిమివ సంశాన్తమమ్బుహీనమివార్ణవమ్.హతప్రభమివాదిత్యం స్వర్గస్థం ప్రేక్ష్య పార్థివమ్৷৷2.66.1৷৷   కౌసల్యా బాష్పపూర్ణాక్షీ వివిధాం శోకకర్శితా.ఉపగృహ్య శిరో రాజ్ఞః కైకేయీం ప్రత్యభాషత৷৷2.66.2৷৷"},{"sloka":"తమగ్నిమివ సంశాన్తమమ్బుహీనమివార్ణవమ్.హతప్రభమివాదిత్యం స్వర్గస్థం ప్రేక్ష్య పార్థివమ్৷৷2.66.1৷৷   కౌసల్యా బాష్పపూర్ణాక్షీ వివిధాం శోకకర్శితా.ఉపగృహ్య శిరో రాజ్ఞః కైకేయీం ప్రత్యభాషత৷৷2.66.2৷৷"},{"sloka":"సకామా భవ కైకేయి! భుఙ్క్ష్వ రాజ్యమకణ్టకమ్.త్యక్త్వా రాజానమేకాగ్రా నృశంసే! దుష్టచారిణి!৷৷2.66.3৷৷"},{"sloka":"విహాయ మాం గతో రామః భర్తా చ స్వర్గతో మమ.విపథే సార్థహీనేవ నాహం జీవితుముత్సహే৷৷2.66.4৷৷"},{"sloka":"భర్తారం తం పరిత్యజ్య కా స్త్రీ దైవతమాత్మనః.ఇచ్ఛేజ్జీవితుమన్యత్ర కైకేయ్యాస్త్యక్తధర్మణః৷৷2.66.5৷৷"},{"sloka":"న లుబ్ధో బుధ్యతే దోషాన్ కిమ్పాకమివ భక్షయన్.కుబ్జానిమిత్తం కైకేయ్యా రాఘవాణాం కులం హతమ్৷৷2.66.6৷৷"},{"sloka":"అనియోగే నియుక్తేన రాజ్ఞా రామం వివాసితమ్.సభార్యం జనకశ్శ్రుత్వా పరితప్స్యత్యహం యథా৷৷2.66.7৷৷"},{"sloka":"స మామనాథాం విధవాం నాద్య జానాతి ధార్మికః.రామః కమలపత్రాక్షః జీవన్నాశమితో గతః৷৷2.66.8৷৷"},{"sloka":"విదేహరాజస్య సుతా తథా సీతా తపస్వినీ.దుఃఖస్యానుచితా దుఃఖం వనే పర్యుద్విజిష్యతి৷৷2.66.9৷৷"},{"sloka":"నదతాం భీమఘోషాణాం నిశాసు మృగపక్షిణామ్.నిశమ్య నూనం సన్త్రస్తా రాఘవం సంశ్రయిష్యతి৷৷2.66.10৷৷"},{"sloka":"వృద్ధశ్చైవాల్పపుత్రశ్చ వైదేహీమనుచిన్తయన్.సోపి శోకసమావిష్టో నను త్యక్ష్యతి జీవితమ్৷৷2.66.11৷৷"},{"sloka":"సాహమద్యైవ దిష్టాన్తం గమిష్యామి పతివ్రతా.ఇదం శరీర మాలిఙ్గ్య ప్రవేక్ష్యామి హుతాశనమ్৷৷2.66.12৷৷"},{"sloka":"తాం తతస్సమ్పరిష్వజ్య విలపన్తీం తపస్వినీమ్.వ్యపనీయ సుదుఃఖార్తాం కౌసల్యాం వ్యావహారికాః৷৷2.66.13৷৷"},{"sloka":"తైలద్రోణ్యామథామాత్యా సమ్వేశ్య జగతీపతిమ్.రాజ్ఞస్సర్వాణ్యథాదిష్టాశ్చక్రుః కర్మాణ్యనన్తరమ్৷৷2.66.14৷৷"},{"sloka":"న తు సఙ్కలనం రాజ్ఞో వినా పుత్రేణ మన్త్రిణః.సర్వజ్ఞాః కర్తుమీషుస్తే తతో రక్షన్తి భూమిపమ్৷৷2.66.15৷৷"},{"sloka":"తైలద్రోణ్యాం తు సచివైశ్శాయితం తం నరాధిపమ్.హా మృతోయమితి జ్ఞాత్వా స్త్రియస్తాః పర్యదేవయన్৷৷2.66.16৷৷"},{"sloka":"బాహూనుద్యమ్య కృపణాః నేత్రప్రస్రవణైర్ముఖైః.రుదన్త్య శ్శోకసన్తప్తాః కృపణం పర్యదేవయన్৷৷2.66.17৷৷"},{"sloka":"హా మహారాజ! రామేణ సతతం ప్రియవాదినా.విహీనాస్సత్యసన్ధేన కిమర్థం విజహాసి నః৷৷2.66.18৷৷"},{"sloka":"కైకేయ్యా దుష్టభావాయాః రాఘవేణ వియోజితాః.కథం పతిఘ్నయా వత్స్యామ స్సమీపే విధవా వయమ్৷৷2.66.19৷৷"},{"sloka":"స హి నాథస్సదాస్మాకం తవ చ ప్రభురాత్మవాన్.వనం రామో గతశ్శ్రీమాన్విహాయ నృపతిశ్రియమ్৷৷2.66.20৷৷"},{"sloka":"త్వయా తేన చ వీరేణ వినా వ్యసనమోహితాః.కథం వయం నివత్స్యామః కైకేయ్యా చ విదూషితాః৷৷2.66.21৷৷"},{"sloka":"యయా తు రాజా రామశ్చ లక్ష్మణశ్చ మహాబలః.సీతయా సహ సన్త్యక్తా స్సాకమన్యం న హాస్యతి৷৷2.66.22৷৷"},{"sloka":"తా బాష్పేణ చ సంవీతాశ్శోకేన విపులేన చ.వ్యవేష్టన్త నిరానన్దా రాఘవస్య వరస్త్రియః৷৷2.66.23৷৷"},{"sloka":"నిశా చన్ద్రవిహీనేవ స్త్రీవ భర్తృవివర్జితా.పురీ నారాజతాయోధ్యా హీనా రాజ్ఞా మహాత్మనా৷৷2.66.24৷৷"},{"sloka":"బాష్పపర్యాకులజనా హాహాభూతకులాఙ్గనా.శూన్యచత్వరవేశ్మాన్తా న బభ్రాజ యథాపురమ్৷৷2.66.25৷৷"},{"sloka":"గతే తు శోకాత్ త్రిదివం నరాధిపే మహీతలస్థాసు నృపాఙ్గనాసు చ.నివృత్తచారస్సహసా గతో రవిః ప్రవృత్తచారా రజనీ హ్యుపస్థితా৷৷2.66.26৷৷"},{"sloka":"ఋతే తు పుత్రాద్ధహనం మహీపతేర్నరోచయన్తే సుహృదస్సమాగతాః.ఇతీవ తస్మిన్ శయనే న్యవేశయన్ వనిచిన్త్య రాజానమచిన్త్య దర్శనమ్৷৷2.66.27৷৷"},{"sloka":"గతప్రభా ద్యౌరివ భాస్కరం వినా వ్యపేతనక్షత్రగణేవ శర్వరీ.పురీ బభాసే రహితా మహాత్మనా న చాస్రకణ్ఠాకులమార్గచత్వరా৷৷2.66.28৷৷"},{"sloka":"నరాశ్చ నార్యశ్చ సమేత్య సఙ్ఘశః విగర్హమాణా భరతస్య మాతరమ్.తదా నగర్యాం నరదేవసఙ్క్షయే బభూవురార్తా న చ శర్మ లేభిరే৷৷2.66.29৷৷"}]