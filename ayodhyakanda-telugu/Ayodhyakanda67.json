[{"sloka":"[Ministers and brahmins speak about the miserable state of a kingdom without king --- urge Vasistha to name the heir apparent for Ayodhya.]ఆక్రన్దితనిరానన్దా సాస్రకణ్ఠజనాకులా.అయోధ్యాయామవతతా సా వ్యతీయాయ శర్వరీ৷৷2.67.1৷৷"},{"sloka":"వ్యతీతాయాం తు శర్వర్యామాదిత్యస్యోదయే తతః.సమేత్య రాజకర్తారః సభామీయుర్ద్విజాతయః৷৷2.67.2৷৷"},{"sloka":"మార్కణ్డేయోథ మౌద్గల్యో వామదేవశ్చ కాశ్యపః.కాత్యాయనో గౌతమశ్చ జాబాలిశ్చ మహాయశాః৷৷2.67.3৷৷ఏతే ద్విజా స్సహామాత్యైః పృథగ్వా చ ముదీరయన్.వసిష్ఠమేవాభిముఖాః శ్రేష్ఠం రాజపురోహితమ్৷৷2.67.4৷৷"},{"sloka":"అతీతా శర్వరీ దుఃఖం యా నో వర్షశతోపమా.అస్మిన్పఞ్చత్వమాపన్నే పుత్రశోకేన పార్థివే৷৷2.67.5৷৷"},{"sloka":"స్వర్గతశ్చ మహారాజో రామశ్చారణ్యమాశ్రితః.లక్ష్మణశ్చాపి తేజస్వీ రామేణైవ గతస్సహ৷৷2.67.6৷৷"},{"sloka":"ఉభౌ భరతశత్రుఘ్నౌ కేకయేషు పరన్తపౌ.పురే రాజగృహే రమ్యే మాతామహనివేశనే৷৷2.67.7৷৷"},{"sloka":"ఇక్ష్వాకూణామిహాద్యైవ కశ్చిద్రాజా విధీయతామ్.అరాజకం హి నో రాష్ట్రం వినాశం సమవాప్నుయాత్৷৷2.67.8৷৷"},{"sloka":"నారాజకే జనపదే విద్యున్మాలీ మహాస్వనః.అభివర్షతి పర్జన్యో మహీం దివ్యేన వారిణా৷৷2.67.9৷৷"},{"sloka":"నారాజకే జనపదే బీజముష్టిః ప్రకీర్యతే.నారాజకే పితుః పుత్రో భార్యా వా వర్తతే వశే৷৷2.67.10৷৷"},{"sloka":"నారాజకే ధనం చాస్తి నాస్తి భార్యా ప్యరాజకే.ఇద మత్యాహితం చాన్యత్కుతస్సత్య మరాజకే৷৷2.67.11৷৷"},{"sloka":"నారాజకే జనపదే కారయన్తి సభాం నరాః.ఉద్యానాని చ రమ్యాణి హృష్టాః పుణ్యగృహాణి చ৷৷2.67.12৷৷"},{"sloka":"నారాజకే జనపదే యజ్ఞశీలా ద్విజాతయః.సత్రాణ్యన్వాసతే దాన్తా బ్రాహ్మణా స్సంశితవ్రతాః৷৷2.67.13৷৷"},{"sloka":"నారాజకే జనపదే మహాయజ్ఞేషు యజ్వనః.బ్రాహ్మణా వసుసమ్పన్నా విసృజన్త్యాప్తదక్షిణాః৷৷2.67.14৷৷"},{"sloka":"నారాజకే జనపదే ప్రభూతనటనర్తకాః.ఉత్సవాశ్చ సమాజాశ్చ వర్ధన్తే రాష్ట్రవర్ధనాః৷৷2.67.15৷৷"},{"sloka":"నారాజకే జనపదే సిద్ధార్థా వ్యవహారిణః.కథాభిరనురజ్యన్తే కథాశీలాః కథాప్రియైః৷৷2.67.16৷৷"},{"sloka":"నారాజకే జనపదే ఉద్యానాని సమాగతాః.సాయాహ్నే క్రీడితుం యాన్తి కుమార్యో హేమభూషితాః৷৷2.67.17৷৷"},{"sloka":"నారాజకే జనపదే వాహనై శశీఘ్రగామిభిః.నరా నిర్యాన్త్యరణ్యాని నారీభిస్సహ కామినః৷৷2.67.18৷৷"},{"sloka":"నారాజకే జనపదే ధనవన్తస్సురక్షితాః.శేరతే వివృతద్వారాః కృషిగోరక్షజీవినః৷৷2.67.19৷৷"},{"sloka":"నారాజకే జనపదే బద్ధఘణ్టావిషాణినః.అటన్తి రాజమార్గేషు కుఞ్జరా షష్టిహాయనాః৷৷2.67.20৷৷"},{"sloka":"నారాజకే జనపదే శరాన్సన్తతమస్యతామ్.శ్రూయతే తలనిర్ఘోష ఇష్వస్త్రాణాముపాసనే৷৷2.67.21৷৷"},{"sloka":"నారాజకే జనపదే వణిజో దూరగామినః.గచ్ఛన్తి క్షేమమధ్వానం బహుపణ్యసమాచితాః৷৷2.67.22৷৷"},{"sloka":"నారాజకే జనపదే చరత్యేకచరో వశీ.భావయన్నాత్మనాత్మానం యత్ర సాయంగృహో మునిః৷৷2.67.23৷৷"},{"sloka":"నారాజకే జనపదే యోగక్షేమం ప్రవర్తతే.నచాప్యరాజకే సేనా శత్రూన్విషహతే యుధి৷৷2.67.24৷৷"},{"sloka":"నారాజకే జనపదే హృష్టైః పరమవాజిభిః.నరాస్సంయాన్తి సహసా రథైశ్చ పరిమణ్డితాః৷৷2.67.25৷৷"},{"sloka":"నారాజకే జనపదే నరాశ్శాస్త్రవిశారదాః.సంవదన్తోవతిష్ఠన్తే వనేషూపవనేషు చ৷৷2.67.26৷৷"},{"sloka":"నారాజకే జనపదే మాల్యమోదకదక్షిణాః.దేవతాభ్యర్చనార్థాయ కల్ప్యన్తే నియతైర్జనైః৷৷2.67.27৷৷"},{"sloka":"నారాజకే జనపదే చన్దనాగరురూషితాః.రాజపుత్రా విరాజన్తే వసన్త ఇవ శాఖినః৷৷2.67.28৷৷"},{"sloka":"యథా హ్యనుదకా నద్యః యథా వాప్యతృణం వనమ్.అగోపాలా యథా గావస్తథా రాష్ట్రమరాజకమ్৷৷2.67.29৷৷"},{"sloka":"ధ్వజో రథస్య ప్రజ్ఞానం ధూమో జ్ఞానం విభావసోః.తేషాం యో నో ధ్వజో రాజా స దేవత్వమితో గతః৷৷2.66.30৷৷"},{"sloka":"నారాజకే జనపదే స్వకం భవతి కస్యచిత్.మత్స్యా ఇవ నరా నిత్యం భక్షయన్తి పరస్పరమ్৷৷2.67.31৷৷"},{"sloka":"యే హి సమ్భిన్నమర్యాదా నాస్తికాశ్ఛిన్నసంశయాః.తేపి భావాయ కల్పన్తే రాజదణ్డనిపీడితాః৷৷2.67.32৷৷"},{"sloka":"యథా దృష్టి శ్శరీరస్య నిత్యమేవ ప్రవర్తతే.తథా నరేన్ద్రో రాష్ట్రస్య ప్రభవస్సత్యధర్మయోః৷৷2.67.33৷৷"},{"sloka":"రాజా సత్యం చ ధర్మశ్చ రాజా కులవతాం కులమ్.రాజా మాతా పితా చైవ రాజా హితకరో నృణామ్৷৷2.67.34৷৷"},{"sloka":"యమో వైశ్రవణ శ్శక్రః వరుణశ్చ మహాబలః.విశేష్యన్తే నరేన్ద్రేణ వృత్తేన మహతా తతః৷৷2.67.35৷৷"},{"sloka":"అహో తమ ఇవేదం స్యాన్నప్రజ్ఞాయేత కిఞ్చన.రాజా చే న్న భవే ల్లోకే విభజ సాధ్వసాధునీ৷৷2.67.36৷৷"},{"sloka":"జీవత్యపి మహారాజే తవైవ వచనం వయమ్.నాతిక్రమామహే సర్వే వేలాం ప్రాప్యేవ సాగరః৷৷2.67.37৷৷"},{"sloka":"స న స్సమీక్ష్య ద్విజవర్య వృత్తం నృపం వినా రాజ్యమరణ్యభూతమ్.కుమారమిక్ష్వాకుసుతం వదాన్యం త్వమేవ రాజానమిహాభిషిఞ్చ৷৷2.67.38৷৷"}]