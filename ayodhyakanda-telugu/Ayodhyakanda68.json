[{"sloka":"[Messengers are sent to get Bharata and Satrughna --- Messengers reach Rajagrha the maternal home of Bharata]తేషాం హి వచనం శ్రుత్వా వసిష్ఠః ప్రత్యువాచ హ.మిత్రామాత్యగణాన్సర్వాన్బ్రాహ్మణాంస్తానిదం వచః৷৷2.68.1৷৷"},{"sloka":"యదసౌ మాతులకులే దత్తరాజ్యం పరం సుఖీ.భరతో వసతి భ్రాత్రా శత్రుఘ్నేన సమన్వితః৷৷2.68.2৷৷తచ్ఛీఘ్రం జవనా దూతా గచ్ఛన్తు త్వరితైర్హయైః.ఆనేతుం భ్రాతరౌ వీరౌ కిం సమీక్షామహే వయమ్৷৷2.68.3৷৷"},{"sloka":"గచ్ఛన్త్వితి తత స్సర్వే వసిష్ఠం వాక్యమబ్రువన్.తేషాం తద్వచనం శ్రూత్వా వసిష్ఠో వాక్యమబ్రవీత్৷৷2.68.4৷৷"},{"sloka":"ఏహి సిద్ధార్థ! విజయ! జయన్తాశోక! నన్దన!.శ్రూయతామితి కర్తవ్యం సర్వానేవ బ్రవీమి వః৷৷2.68.5৷৷"},{"sloka":"పురం రాజగృహం గత్వా శీఘ్రం శీఘ్రజవై ర్హయైః.త్యక్తశోకైరిదం వాచ్య శ్శాసనాద్భరతో మమ৷৷2.68.6৷৷"},{"sloka":"పురోహిత స్త్వాం కుశలం ప్రాహ సర్వే చ మన్త్రిణః.త్వరమాణశ్చ నిర్యాహి కృత్యమాత్యయికం త్వయా৷৷2.68.7৷৷"},{"sloka":"మా చాస్మై ప్రోషితం రామం మా చాస్మై పితరం మృతమ్.భవన్త శ్శంసిషుర్గత్వా రాఘవాణామిమం క్షయమ్৷৷2.68.8৷৷"},{"sloka":"కౌశేయాని చ వస్త్రాణి భూషణాని వరాణి చ.క్షిప్రమాదయ రాజ్ఞశ్చ భరతస్య చ గచ్ఛత৷৷2.68.9৷৷"},{"sloka":"దత్తపథ్యశనా దూతా జగ్ముస్స్వం స్వం నివేశనమ్.కేకయాం స్తే గమిష్యన్తో హయానారుహ్య సంమతాన్৷৷2.68.10৷৷"},{"sloka":"తతః ప్రాస్థానికం కృత్వా కార్యశేషమనన్తరమ్.వసిష్ఠేనాభ్యనుజ్ఞాతా దూతా స్సంత్వరితా యయుః৷৷2.68.11৷৷"},{"sloka":"న్యన్తేనాపరతాలస్య ప్రలమ్బస్యోత్తరం ప్రతి.నిషేవమాణా స్తే జగ్ముర్నదీం మధ్యేన మాలినీమ్৷৷2.68.12৷৷"},{"sloka":"తే హస్తినాపురే గఙ్గాం తీర్త్వా ప్రత్యఙ్ముఖా యయుః.పాఞ్చాలదేశమాసాద్య మధ్యేన కురుజాఙ్గలమ్৷৷2.68.13৷৷సరాంసి చ సుపూర్ణాని నదీశ్చ విమలోదకాః.నిరీక్షమాణా స్తే జగ్ముర్దూతాః కార్యవశాద్ద్రుతమ్৷৷2.68.14৷৷"},{"sloka":"తే ప్రసన్నోదకాం దివ్యాం నానావిహగసేవితామ్.ఉపాతిజగ్ముర్వేగేన శరదణ్డాం జనాకులామ్৷৷2.68.15৷৷"},{"sloka":"నికూలవృక్షమాసాద్య దివ్యం సత్యోపయాచనమ్.అభిగమ్యాభివాద్యం తం కులిఙ్గాం ప్రావిశన్పురీమ్৷৷2.68.16৷৷"},{"sloka":"ఆభికాలం తతః ప్రాప్య తే బోధిభవనాచ్చ్యుతామ్.పితృపైతామహీం పుణ్యాం తేరురిక్షుమతీం నదీమ్৷৷2.68.17৷৷"},{"sloka":"అవేక్ష్యాఞ్జలిపానాంశ్చ బ్రాహ్మణాన్వేదపారగాన్.యయుర్మధ్యేన బాహ్లీకాన్ సుదామానం చ పర్వతమ్৷৷2.68.18৷৷"},{"sloka":"విష్ణోః పదం ప్రేక్షమాణా విపాశాంచాపి శాల్మలీమ్.నదీర్వాపీ స్తటాకాని పల్వలాని సరాంసి చ৷৷2.68.19৷৷పశ్యన్తో వివిధాంశ్చాపి సింహావ్యాఘ్రమృగ ద్విపాన్.యయుః పథాతిమహతా శాసనం భర్తురీప్సవః৷৷2.68.20৷৷"},{"sloka":"తే శ్రాన్తవాహనా దూతా వికృష్ణేన పథా తతః.గిరివ్రజం పురవరం శీఘ్రమాసేదురఞ్జసా৷৷2.68.21৷৷"},{"sloka":"భర్తుః ప్రియార్థం కులరక్షణార్థం భర్తుశ్చ వంశస్య పరిగ్రహార్థమ్.అహేడమానా స్త్వరయా స్మ దూతా రాత్ర్యాన్తు తే తత్పురమేవ యాతాః৷৷2.68.22৷৷"}]