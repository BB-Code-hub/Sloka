[{"sloka":"[Bharata experiences unhappiness over a distressing and frightening dream.]యామేవ రాత్రిం తే దూతాః ప్రవిశన్తి స్మ తాం పురీమ్.భరతేనాపి తాం రాత్రిం స్వప్నో దృష్టోయమప్రియః৷৷2.69.1৷৷"},{"sloka":"వ్యుష్టామేవ తు తాం రాత్రిం దృష్ట్వా తం స్వప్నమప్రియమ్.పుత్రో రాజాధిరాజస్య సుభృశం పర్యతప్యత৷৷2.69.2৷৷"},{"sloka":"తప్యమానం సమాజ్ఞాయ వయస్యాః ప్రియవాదినః.ఆయాసం హి వినేష్యన్త స్సభాయాం చక్రిరే కథాః৷৷2.69.3৷৷"},{"sloka":"వాదయన్తి తథా శాన్తిం లాస యన్త్యపి చాపరే.నాటకాన్యపరే ప్రాహుర్హాస్యాని వివిధాని చ৷৷2.69.4৷৷"},{"sloka":"స తైర్మహాత్మా భరతస్సఖిభిః ప్రియవాదిభిః.గోష్ఠీహాస్యాని కుర్వద్భిర్న ప్రాహృష్యత రాఘవః৷৷2.69.5৷৷"},{"sloka":"తమబ్రవీత్ప్రియసఖో భరతం సఖిభిర్వృతమ్.సుహృద్భిః పర్యుపాసీనః కిం సఖే! నానుమోదసే৷৷2.69.6৷৷"},{"sloka":"ఏవం బ్రువాణం సుహృదం భరతః ప్రత్యువాచ హ.శ్రుణు త్వం యన్నిమిత్తం మే దైన్యమేతదుపాగతమ్৷৷2.69.7৷৷"},{"sloka":"స్వప్నే పితరమద్రాక్షం మలినం ముక్త మూర్ధజమ్.పతన్తమద్రిశిఖరాత్కలుషే గోమయహ్రదే৷৷2.69.8৷৷"},{"sloka":"ప్లవమానశ్చ మే దృష్టస్స తస్మిన్గోమయహ్రదే.పిబన్నఞ్జలినా తైలం హసన్నపి ముహుర్ముహుః৷৷2.69.9৷৷"},{"sloka":"తతస్తిలౌదనం భుక్త్వా పునః పునరధశ్శిరాః.తైలేనాభ్యక్తసర్వాఙ్గః తైలమేవాన్వగాహత৷৷2.69.10৷৷"},{"sloka":"స్వప్నేపి సాగరం శుష్కం చన్ద్రం చ పతితం భవి.ఉపరుద్ధాం చ జగతీం తమసేవ సమావృతామ్৷৷2.69.11৷৷ఔపవాహ్యస్య నాగస్య విషాణం శకలీకృతమ్.సహసాచాపి సంశాన్తం జ్వలితం జాతవేదసమ్৷৷2.69.12৷৷అవతీర్ణాం చ పృథివీం శుష్కాం శ్చ వివిధాన్ ద్రుమాన్.అహం పశ్యామి విధ్వస్తాన్ సధూమాంశ్చాపి పర్వతాన్৷৷2.69.13৷৷"},{"sloka":"పీఠే కార్ష్ణాయసే చైనం నిషణ్ణం కృష్ణవాససమ్.ప్రహసన్తి స్మ రాజానం ప్రమదాః కృష్ణపిఙ్గలాః৷৷2.69.14৷৷"},{"sloka":"త్వరమాణశ్చ ధర్మాత్మా రక్తమాల్యానులేపనః.రథేన ఖరయుక్తేన ప్రయాతో దక్షిణాముఖః৷৷2.69.15৷৷"},{"sloka":"ప్రహసన్తీవ రాజానం ప్రమదా రక్తవాసినీ.ప్రకర్షన్తీ మయా దృష్టా రాక్షసీ వికృతాననా৷৷2.69.16৷৷"},{"sloka":"ఏవమేతన్మయా దృష్టమిమాం రాత్రిం భయావహమ్.అహం రామోథవా రాజా లక్ష్మణో వా మరిష్యతి৷৷2.69.17৷৷"},{"sloka":"నరో యానేన య స్స్వప్నే స్వరయుక్తేన యాతి హి.అచిరాత్తస్య ధూమాగ్రం చితాయాం సమ్ప్రదృశ్యతే৷৷2.69.18৷৷"},{"sloka":"ఏతన్నిమిత్తం దీనోహం తన్నవః ప్రతిపూజయే.శుష్యతీవ చ మే కణ్ఠః న స్వస్థమివ మే మనః৷৷2.69.19৷৷"},{"sloka":"న పశ్యామి భయస్థానం భయం చైవోపధారయే భ్రష్టశ్చ స్వరయోగో మే ఛాయా చోపహతా మమ.జుగుప్సన్నివ చాత్మానం న పశ్యమి చ కారణమ్৷৷2.69.20৷৷"},{"sloka":"ఇమాం చ దుస్స్వప్నగతిం నిశామ్యతామనేకరూపామవితర్కితాం పురా.భయం మహత్తద్ధృదయాన్నయాతి మే విచిన్త్య రాజానమచిన్తదర్శనమ్৷৷2.69.21৷৷"}]