[{"sloka":"[Manthara informs Kaikeyi about the installation of Rama--happy over the news Kaikeyi gifts away her ornaments.]జ్ఞాతిదాసీ యతో జాతా కైకేయ్యాస్తు సహోషితా.ప్రాసాదం చన్ద్రసఙ్కాశమారురోహ యదృచ్ఛయా৷৷2.7.1৷৷"},{"sloka":"సిక్తరాజపథాం కృత్స్నాం ప్రకీర్ణకుసుమోత్కరామ్.అయోధ్యాం మన్థరా తస్మాత్ప్రాసాదాదన్వవైక్షత৷৷2.7.2৷৷"},{"sloka":"పతాకాభిర్వరార్హాభిర్ధ్వజైశ్చ సమలఙ్కృతామ్.వృతాం ఛన్దపథైశ్చాపి శిరస్స్నాతజనైర్వృతామ్৷৷2.7.3৷৷మాల్యమోదకహస్తైశ్చ ద్విజేన్ద్రైరభినాదితామ్.శుక్లదేవగృహద్వారాం సర్వవాదిత్రనిస్వనామ్৷৷2.7.4৷৷సమ్ప్రహృష్టజనాకీర్ణాం బ్రహ్మఘోషాభినాదితామ్.ప్రహృష్టవరహస్త్యశ్వాం సమ్ప్రణర్దితగోవృషామ్৷৷2.7.5৷৷ప్రహృష్టముదితైః పౌరైరుచ్ఛ్రితధ్వజమాలినీమ్.అయోధ్యాం మన్థరా దృష్ట్వా పరం విస్మయమాగతా৷৷2.7.6৷৷"},{"sloka":"ప్రహర్షోత్ఫుల్లనయనాం పాణ్డురక్షౌమవాసినీమ్.అవిదూరే స్థితాం దృష్ట్వా ధాత్రీం పప్రచ్ఛ మన్థరా৷৷2.7.7৷৷"},{"sloka":"ఉత్తమేనాభిసంయుక్తా హర్షేణార్థపరా సతీ.రామమాతా ధనం కిన్ను జనేభ్యస్సమ్ప్రయచ్ఛతి৷৷2.7.8৷৷"},{"sloka":"అతిమాత్రప్రహర్షోయం కిం జనస్య చ శంస మే.కారయిష్యతి కిం వాపి సమ్ప్రహృష్టో మహీపతిః৷৷2.7.9৷৷"},{"sloka":"విదీర్యమాణా హర్షేణ ధాత్రీ తు పరయా ముదా.ఆచచక్షేథ కుబ్జాయై భూయసీం రాఘవ శ్రియమ్৷৷2.7.10৷৷"},{"sloka":"శ్వః పుష్యేణ జితక్రోధం యౌవరాజ్యేన రాఘవమ్.రాజా దశరథో రామమభిషేచయితానఘమ్৷৷2.7.11৷৷"},{"sloka":"ధాత్ర్యాస్తు వచనం శృత్వా కుబ్జా క్షిప్రమమర్షితా.కైలాసశిఖరాకారా త్ప్రాసాదాదవరోహత৷৷2.7.12৷৷"},{"sloka":"సా దహ్యమానా కోపేన మన్థరా పాపదర్శినీ.శయానామేత్య కైకేయీమిదం వచనమబ్రవీత్৷৷2.7.13৷৷"},{"sloka":"ఉత్తిష్ఠ మూఢే కిం శేషే భయం త్వామభివర్తతే.ఉపప్లుతామౌఘేన కిమాత్మానం న బుధ్యసే৷৷2.7.14৷৷"},{"sloka":"అనిష్టే సుభగాకారే సౌభాగ్యేన వికత్థసే. చలం హి తవ సౌభాగ్యం నద్యాస్స్రోత ఇవోష్ణగే৷৷2.7.15৷৷"},{"sloka":"ఏవముక్తా తు కైకేయీ రుష్టయా పరుషం వచః.కుబ్జయా పాపదర్శిన్యా విషాదమగమత్పరమ్৷৷2.7.16৷৷"},{"sloka":"కైకేయీ త్వబ్రవీత్కుబ్జాం కచ్చిత్క్షేమం ను మన్థరే.విషణ్ణవదనాం హి త్వాం లక్షయే భృశదుఃఖితామ్৷৷2.7.17৷৷"},{"sloka":"మన్థరా తు వచ శ్శ్రుత్వా కైకేయ్యా మధురాక్షరమ్.ఉవాచ క్రోధసంయుక్తా వాక్యం వాక్యవిశారదా৷৷2.7.18৷৷"},{"sloka":"సా విషణ్ణతరా భూత్వా కుబ్జా తస్యా హితైషిణీ.విషాదయన్తీ ప్రోవాచ భేదయన్తీ చ రాఘవమ్৷৷2.7.19৷৷"},{"sloka":"అక్షయ్యం సుమహద్దేవి ప్రవృత్తం త్వద్వినాశనమ్.రామం దశరథో రాజా యౌవరాజ్యేభిషేక్ష్యతి৷৷2.7.20৷৷"},{"sloka":"సాస్మ్యగాధే భయే మగ్నా దుఃఖశోకసమన్వితా.దహ్యమానానలేనేవ త్వద్ధితార్థమిహాగతా৷৷2.7.21৷৷"},{"sloka":"తవ దుఃఖేన కైకేయి మమ దుఃఖం మహద్భవేత్.త్వద్వృద్ధౌ మమ వృద్ధిశ్చ భవేదత్ర న సంశయః৷৷2.7.22৷৷"},{"sloka":"నరాధిపకులే జాతా మహిషీ త్వం మహీపతేః!.ఉగ్రత్వం రాజధర్మాణాం కథం దేవి న బుధ్యసే৷৷2.7.23৷৷"},{"sloka":"ధర్మావాదీ శఠో భర్తా శ్లక్ష్ణవాదీ చ దారుణః.శుద్ధభావే న జానీషే తేనైవ మతిసన్ధితా৷৷2.7.24৷৷"},{"sloka":"ఉపస్థితః ప్రయుఞ్జానస్త్వయి సాన్త్వమనర్థకమ్.అర్థేనైవాద్య తే భర్తా కౌసల్యాం యోజయిష్యతి৷৷2.7.25৷৷"},{"sloka":"ఉపవాహ్య స దుష్టాత్మా భరతం తవ బన్ధుషు.కాల్యే స్థాపయితా రామం రాజ్యే నిహతకణ్టకే৷৷2.7.26৷৷"},{"sloka":"శత్రుః పతిప్రవాదేన మాత్రేవ హితకామ్యయా.ఆశీవిష ఇవాఙ్కేన బాలే పరిధృతస్త్వయా৷৷2.7.27৷৷"},{"sloka":"యథా హి కుర్యాత్సర్పో వా శత్రుర్వా ప్రత్యుపేక్షితః.రాజ్ఞా దశరథేనాద్య సపుత్రా త్వం తథా కృతా৷৷2.7.28৷৷"},{"sloka":"పాపేనానృతసాన్త్వేన బాలే! నిత్యసుఖోచితే.రామం స్థాపయతా రాజ్యే సానుబన్ధా హతా హ్యసి৷৷2.7.29৷৷"},{"sloka":"సా ప్రాప్తకాలం కైకేయి క్షిప్రం కురు హితం తవ.త్రాయస్వ పుత్రమాత్మానం మాం చ విస్మయదర్శనే৷৷2.7.30৷৷"},{"sloka":"మన్థారాయా వచశ్శ్రుత్వా శయానా సా శుభాననా.ఉత్తస్థౌ హర్షసమ్పూర్ణా చన్ద్రలేఖేవ శారదీ৷৷2.7.31৷৷"},{"sloka":"అతీవ సా తు సంహృష్టా కైకేయీ విస్మయాన్వితా.ఏకమాభరణం తస్యై కుబ్జాయై ప్రదదౌ శుభమ్৷৷2.7.32৷৷"},{"sloka":"దత్వా త్వాభరణం తస్యై కుబ్జాయై ప్రమదోత్తమా.కైకేయీ మన్థరాం దృష్ట్వా పునరేవాబ్రవీదిదమ్৷৷2.7.33৷৷"},{"sloka":"ఇదం తు మన్థరే మహ్యమాఖ్యాసి పరమం ప్రియమ్.ఏతన్మే ప్రియమాఖ్యాతుః కిం వా భూయః కరోమి తే৷৷2.7.34৷৷"},{"sloka":"రామే వా భరతే వాహం విశేషం నోపలక్షయే. తస్మాత్తుష్టాస్మి యద్రాజా రామం రాజ్యేభిషేక్ష్యతి৷৷2.7.35৷৷"},{"sloka":"న మే పరం కిఞ్చిదితస్త్వయా పునఃప్రియం ప్రియార్హే! సువచం వచఃపరమ్.తథా హ్యవోచస్త్వమతః ప్రియోత్తరం వరం పరం తే ప్రదదామి తం వృణు৷৷2.7.36৷৷"}]