[{"sloka":"[Bharata grieves over his misfortune --- accuses Kaikeyi in so many words --- reveals his decision to bring back Rama to Ayodhya and serve him.] సశ్రూత్వా తు పితరం వృత్తం భ్రాతరౌ చ వివాసితౌ.భరతో దుఃఖసన్తప్త ఇదం వచనమబ్రవీత్৷৷2.73.1৷৷"},{"sloka":"కిం ను కార్యం హతస్యేహ మమ రాజ్యేన శోచతః.విహీనస్యాథ పిత్రా చ భ్రాత్రా పితృసమేన చ৷৷2.73.2৷৷"},{"sloka":"దుఃఖే మే దుఃఖమకరోర్వ్రణే క్షారమివాదధాః.రాజానం ప్రేతభావస్థం కృత్వా రామం చ తాపసమ్৷৷2.73.3৷৷"},{"sloka":"కులస్య త్వమభావాయ కాలరాత్రిరివాగతా.అఙ్గారముపగూహ్య స్మ పితా మే నావబుద్ధవాన్৷৷2.73.4৷৷"},{"sloka":"మృత్యుమాపాదితో పితా త్వయా మే పాపదర్శిని.సుఖం పరిహృతం మోహాత్కులేస్మిన్కులపాంసని৷৷2.73.5৷৷"},{"sloka":"త్వాం ప్రాప్య హి పితా మేద్య సత్యసన్ధో మహాయశాః.తీవ్రదుఃఖాభిసన్తప్తో వృత్తో దశరథో నృపః৷৷2.73.6৷৷"},{"sloka":"వినాశితో మహారాజః పితా మే ధర్మవత్సలః.కస్మాత్ప్రవ్రాజితో రామః కస్మాదేవ వనం గతః৷৷2.73.7৷৷"},{"sloka":"కౌసల్యా చ సుమిత్రా చ పుత్రశోకాభిపీడితే.దుష్కరం యది జీవేతాం ప్రాప్య త్వాం జననీం మమ৷৷2.73.8৷৷"},{"sloka":"ననుత్వార్యోపి ధర్మాత్మా త్వయి వృతిమనుత్తమామ్.వర్తతే గురువృత్తిజ్ఞో యథా మాతరి వర్తతే৷৷2.73.9৷৷"},{"sloka":"తథా జ్యేష్ఠా హి మే మాతా కౌసల్యా దీర్ఘదర్శినీ.త్వయి ధర్మం సమాస్థాయ భగిన్యామివ వర్తతే৷৷2.74.10৷৷"},{"sloka":"తస్యాః పుత్రం కృతాత్మానం చీరవల్కలవాససమ్. ప్రస్థాప్య వనవాసాయ కథం పాపే న శోచసి৷৷2.73.11৷৷"},{"sloka":"అపాపదర్శనం శూరం కృతాత్మానం యశస్వినమ్.ప్రవ్రాజ్య చీరవసనం కిన్ను పశ్యసి కారణమ్৷৷2.73.12৷৷"},{"sloka":"లుబ్ధాయా విదితో మన్యే న తేహం రాఘవం ప్రతి.తథాహ్యనర్ధో రాజ్యార్థం త్వయానీతో మహానయమ్৷৷2.73.13৷৷"},{"sloka":"అహం హి పురుషవ్యాఘ్రావపశ్యన్రామలక్ష్మణౌ.కేన శక్తిప్రభావేన రాజ్యం రక్షితుముత్సహే৷৷2.73.14৷৷"},{"sloka":"తం హి నిత్యం మహారాజో బలవన్తం మహాబలః.ఉపాశ్రితోభూద్ధర్మాత్మా మేరుర్మేరువనం యథా৷৷2.73.15৷৷"},{"sloka":"సోహం కథమిమం భారం మహాధుర్యసముద్ధృతమ్.దమ్యోధురమివాసాద్య వహేయం కేనచౌజసా৷৷ 2.73.16৷৷"},{"sloka":"అథవా మే భవేచ్ఛక్తిర్యోగైర్బుద్ధిబలేన వా.సకామాం న కరిష్యామి త్వామహం పుత్రగర్ధినీమ్৷৷2.73.17৷৷"},{"sloka":"న మే వికాఙ్క్షా జాయేత త్యక్తుం త్వాం పాపనిశ్చయామ్.యది రామస్య నావేక్షా త్వయి స్యాన్మాతృవత్సదా৷৷2.73.18৷৷"},{"sloka":"ఉత్పన్నాతు కథం బుద్ధిస్తవేయం పాపదర్శిని!.సాధుచారిత్రవిభ్రష్టే! పూర్వేషాం నో విగర్హితా৷৷2.73.19৷৷"},{"sloka":"అస్మిన్కులే హి పూర్వేషాం జ్యేష్ఠో రాజ్యేభిషిచ్యతే.అపరే భ్రాతరస్తస్మిన్ప్రవర్తన్తే సమాహితాః৷৷2.73.20৷৷"},{"sloka":"న హి మన్యే నృశంసే! త్వం రాజధర్మమవేక్షసే.గతిం వా న విజానాసి రాజవృత్తస్య శాశ్వతీమ్৷৷2.73.21৷৷"},{"sloka":"సతతం రాజవృత్తే హి జ్యేష్ఠో రాజ్యేభిషిచ్యతే.రాజ్ఞామేతత్సమం తత్స్యాదిక్ష్వాకూణాం విశేషతః৷৷2.73.22৷৷"},{"sloka":"తేషాం ధర్మైకరక్షాణాం కులచారిత్రశోభినామ్.అద్య చారిత్రశౌణ్డీర్యం త్వాం ప్రాప్య వినివర్తితమ్৷৷2.73.23৷৷"},{"sloka":"తవాపి సుమహాభాగా జనేన్ద్రాః కులపూర్వగాః.బుద్ధేర్మోహః కథమయం సమ్భూతస్త్వయి గర్హితః৷৷2.73.24৷৷"},{"sloka":"న తు కామం కరిష్యామి తవాహం పాపనిశ్చయే.త్వయా వ్యసనమారబ్ధం జీవితాన్తకరం మమ৷৷2.73.25৷৷"},{"sloka":"ఏషత్విదానీమేవాహమప్రియార్థం తవానఘమ్.నివర్తయిష్యామి వనాద్భ్రాతరం స్వజనప్రియమ్৷৷2.73.26৷৷"},{"sloka":"నివర్తయిత్వా రామం చ తస్యాహం దీప్తతేజసః.దాసభూతో భవిష్యామి సుస్థిరేణాన్తరాత్మనా৷৷2.73.27৷৷"},{"sloka":"ఇత్యేవముక్త్వా భరతో మహాత్మా ప్రియేతరైర్వాక్యగణైస్తుదంస్తామ్.శోకాతురశ్చాపి ననాద భూయః సింహో యథా పర్వతగహ్వరస్థః৷৷2.73.28৷৷"}]