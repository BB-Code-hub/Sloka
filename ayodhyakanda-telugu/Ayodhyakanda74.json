[{"sloka":"[Bharata reproaches his mother --- decides to restore the glory of Ayodhya --- vows to get back Rama]తాం తథా గర్హయిత్వా తు మాతరం భరతస్తదా.రోషేణ మహతావిష్టః పునరేవాబ్రవీద్వచః৷৷2.74.1৷৷"},{"sloka":"రాజ్యాద్భ్రంశస్వ కైకేయి! నృశంసే! దుష్టచారిణి!.పరిత్యక్తా చ ధర్మేణ మా మృతం రుదతీ భవ৷৷2.74.2৷৷"},{"sloka":"కిన్ను తేదూషయద్రాజా రామో వా భృశధార్మికః.యయోర్మృత్యుర్వివాసశ్చ త్వత్కృతే తుల్యమాగతౌ৷৷2.74.3৷৷"},{"sloka":"భ్రూణహత్యామసి ప్రాప్తా కులస్యాస్య వినాశనాత్.కైకేయి! నరకం గచ్ఛ మా చ భర్తు స్సలోకతామ్৷৷2.74.4৷৷"},{"sloka":"యత్త్వయా హీదృశం పాపం కృతం ఘోరేణ కర్మణా.సర్వలోకప్రియం హిత్వా మమాప్యాపాదితం భయమ్৷৷2.74.5৷৷"},{"sloka":"త్వత్కృతే మే పితా వృత్తో రామశ్చారణ్యమాశ్రితః.అయశో జీవలోకే చ త్వయాహం ప్రతిపాదితః৷৷2.74.6৷৷"},{"sloka":"మాతృరూపే! మమామిత్రే! నృశంసే! రాజ్యకాముకే!.న తేహ మభిభాష్యోస్మి దుర్వృత్తే! పతిఘాతిని!৷৷2.74.7৷৷"},{"sloka":"కౌసల్యా చ సుమిత్రా చ యాశ్చాన్యా మమ మాతరః.దుఃఖేన మహతావిష్టాస్త్వాం ప్రాప్య కులదూషిణీమ్৷৷2.74.8৷৷"},{"sloka":"న త్వమశ్వపతేః కన్యా ధర్మరాజస్య ధీమతః.రాక్షసీ తత్ర జాతాసి కులప్రధ్వంసినీ పితుః৷৷2.74.9৷৷యత్త్వయా ధార్మికో రామో నిత్యం సత్యపరాయణః.వనం ప్రస్థాపితో దుఃఖాత్పితా చ త్రిదివం గతః৷৷2.74.10৷৷"},{"sloka":"యత్ప్రధానాసి తత్పాపం మయి పిత్రా వినాకృతే.భ్రాతృభ్యాం చ పరిత్యక్తే సర్వలోకస్య చాప్రియే!৷৷2.74.11৷৷"},{"sloka":"కౌసల్యాం ధర్మసంయుక్తాం వియుక్తాం పాపనిశ్చయే!.కృత్వా కం ప్రాప్స్యసే త్వద్య లోకం నిరయగామిని!৷৷2.74.12৷৷"},{"sloka":"కిం నావబుధ్యసే క్రూరే! నియతం బన్ధుసంశ్రయమ్.జ్యేష్ఠం పితృసమం రామం కౌసల్యాయాత్మసమ్భవమ్৷৷2.74.13৷৷"},{"sloka":"అఙగప్రత్యఙగజః పుత్రో హృదయాచ్చాపి జాయతే.తస్మాత్ప్రియతమో మాతుః ప్రియా ఏవ తు బాన్ధవాః৷৷2.74.14৷৷"},{"sloka":"అన్యదా కిల ధర్మజ్ఞా సురభి స్సురసమ్మతా.వహమానౌ దదర్శోర్వ్యాం పుత్రౌ విగతచేతసౌ৷৷2.74.15৷৷"},{"sloka":"తావర్ధదివసే శ్రాన్తౌ దృష్ట్వా పుత్రౌ మహీతలే.రురోద పుత్రశోకేన బాష్పపర్యాకులేక్షణా৷৷2.74.16৷৷"},{"sloka":"అధస్తాద్వ్రజతస్తస్యాః సురరాజ్ఞో మహాత్మనః.బిన్దవః పతితా గాత్రే సూక్ష్మా స్సురభిగన్ధినః৷৷2.74.17৷৷"},{"sloka":"ఇన్ద్రోప్యశ్రునిపాతం తం స్వగాత్రే పుణ్యగన్ధినమ్.సురభిం మన్యతే దృష్ట్వా భూయసీం తాం సురేశ్వరః৷৷2.74.18৷৷"},{"sloka":"నిరీక్షమాణ శ్శక్రస్తాం దదర్శ సురభిం స్థితామ్.ఆకాశే విష్ఠితాం దీనాం రుదన్తీం భృశదుఃఖితామ్৷৷2.74.19৷৷"},{"sloka":"తాం దృష్ట్వా శోకసన్తప్తాం వజ్రపాణిర్యశస్వినీమ్.ఇన్ద్రః ప్రాఞ్జలిరుద్విగ్న స్సురరాజోబ్రవీద్వచః৷৷2.74.20৷৷"},{"sloka":"భయం కచ్ఛిన్న చాస్మాసు కుతశ్చిద్విద్యతే మహత్.కుతోనిమత్తశ్శోకస్తే బ్రూహి సర్వహితైషిణి৷৷2.74.21৷৷"},{"sloka":"ఏవముక్తా తు సురభి స్సురరాజేన ధీమతా.ప్రత్యువాచ తతో ధీరా వాక్యం వాక్యవిశారదా৷৷2.74.22৷৷"},{"sloka":"శాన్తం పాపం న వః కిఞ్చిత్కుతశ్చిదమరాధిపః.అహం మగ్నౌ తు శోచామి స్వపుత్రౌ విషమే స్థితౌ৷৷2.74.23৷৷ఏతౌ దృష్ట్వా కృశౌ దీనౌ సూర్యరశ్మిప్రతాపితౌ.బాధ్యమానౌ బలీవర్ధౌ కర్షకేణ సురాధిప৷৷2.74.24৷৷"},{"sloka":"మమకాయాత్ప్రసూతౌ హి దుఃఖితౌ భారపీడితౌ.యౌ దృష్ట్వా పరితప్యేహం నాస్తి పుత్రసమః ప్రియః৷৷2.74.25৷৷"},{"sloka":"యస్యాః పుత్రసహస్రైస్తు కృత్స్నం వ్యాప్తమిదం జగత్.తాం దృష్ట్వా రుదతీం శక్రో న సుతాన్మన్యతే పరమ్৷৷2.74.26৷৷"},{"sloka":"సదాప్రతిమవృత్తాయాః లోకధారణకామ్యయా.శ్రీమత్యా గుణనిత్యాయా స్స్వభావపరిచేష్టయా৷৷2.74.27৷৷యస్యాః పుత్రసహస్రాణి సాపి శోచతి కామధుక్.కిం పునర్యా వినా రామం కౌసల్యా వర్తయిష్యతి৷৷2.74.28৷৷"},{"sloka":"ఏకపుత్రా చ సాధ్వీ చ వివత్సేయం త్వయా కృతా.తస్మాత్త్వం సతతం దుఃఖం ప్రేత్య చేహ చ లప్స్యసే৷৷2.74.29৷৷"},{"sloka":"అహం హ్యపచితిం భ్రాతుః పితుశ్చ సకలామిమామ్.వర్ధనం యశసశ్చాపి కరిష్యామి న సంశయః৷৷2.74.30৷৷"},{"sloka":"అనాయయిత్వా తనయం కౌసల్యాయా మహాబలమ్.స్వయమేవ ప్రవేక్ష్యామి వనం మునినిషేవితమ్৷৷2.74.31৷৷"},{"sloka":"న హ్యహం పాపసఙ్కల్పే పాపే! పాపం త్వయా కృతమ్.శక్తో ధారయితుం పౌరైరశ్రుకణ్ఠై ర్నిరీక్షితః৷৷2.74.32৷৷"},{"sloka":"సా త్వమగ్నిం ప్రవిశ వా స్వయం వా దణ్డకాన్విశ.రజ్జుం బధాన వా కణ్ఠే న హి తేన్యత్పరాయణమ్৷৷2.74.33৷৷"},{"sloka":"అహమప్యవనీం ప్రాప్తే రామే సత్యపరాక్రమే.కృతకృత్యో భవిష్యామి విప్రవాసితకల్మషః৷৷2.74.34৷৷"},{"sloka":"ఇతి నాగ ఇవారణ్యే తోమరాఙ్కుశచోదితః.పపాత భువి సఙ్కృద్ధో నిశ్శ్వసన్నివ పన్నగః৷৷2.74.35৷৷"},{"sloka":"సంరక్తనేత్ర శ్శిథిలామ్భరస్తదా విధూతసర్వాభరణః పరన్తపః.బభూవ భూమౌ పతితో నృపాత్మజశ్శచీపతేః కేతురివోత్సవక్షయే৷৷2.74.36৷৷"}]