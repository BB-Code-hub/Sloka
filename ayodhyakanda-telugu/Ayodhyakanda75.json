[{"sloka":"[Bharata and Satrughna meet grief-stricken Kausalya --- Kausalya reproaches Bharata harshly --- Bharata appeases Kausalya and curses himself --- Kausalya gets convinced of Bharata's conviction.]దీర్ఘకాలాత్సముత్థాయ సంజ్ఞాం లబ్ధ్వా చ వీర్యవాన్.నేత్రాభ్యామశ్రుపూర్ణాభ్యాం దీనాముద్వీక్ష్య మాతరమ్৷৷2.75.1৷৷సోమాత్యమధ్యే భరతో జననీమభ్యకుత్సయత్."},{"sloka":"రాజ్యం న కామయే జాతు మన్త్రయే నాపి మాతరమ్৷৷2.75.2৷৷అభిషేకం న జానామి యోభూద్రాజ్ఞా సమీక్షితః.విప్రకృష్టేహ్యహం దేశే శత్రుఘ్నసహితోవసమ్৷৷2.75.3৷৷"},{"sloka":"వనవాసం న జానామి రామస్యాహం మహాత్మనః.వివాసనం వా సౌమిత్రే స్సీతాయాశ్చ యథాభవత్৷৷2.75.4৷৷"},{"sloka":"తథైవ క్రోశతస్తస్య భరతస్య మహాత్మనః.కౌసల్యా శబ్దమాజ్ఞాయ సుమిత్రామిదమబ్రవీత్৷৷2.75.5৷৷"},{"sloka":"ఆగతః క్రూరకార్యాయాః కైకేయ్యా భరతస్సుతః.తమహం ద్రష్టుమిచ్ఛామి భరతం దీర్ఘదర్శినమ్৷৷2.75.6৷৷"},{"sloka":"ఏవముక్త్వా సుమిత్రాం సా వివర్ణా మలినా కృశా.ప్రతస్థే భరతో యత్ర వేపమానా విచేతనా৷৷2.75.7৷৷"},{"sloka":"స తు రామానుజశ్చాపి శత్రుఘ్నసహితస్తదా.ప్రతస్థే భరతో యత్ర కౌసల్యాయా నివేశనమ్৷৷2.75.8৷৷"},{"sloka":"తత శ్శత్రుఘ్నభరతౌ కౌసల్యాం ప్రేక్ష్య దుఃఖితౌ.పర్యష్వజేతాం దుఃఖార్తాం పతితాం నష్టచేతసామ్৷৷2.75.9৷৷రుదన్తౌ రుదతీం దుఃఖాత్సమేత్యార్యాం మనస్స్వినీమ్."},{"sloka":"భరతం ప్రత్యువాచేదం కౌసల్యా భృశదుఃఖితా৷৷2.75.10৷৷ఇదం తే రాజ్యకామస్య రాజ్యం ప్రాప్తమకణ్టకమ్.సంప్రాప్తం బత కైకేయ్యా శశీఘ్రం క్రూరేణ కర్మణా৷৷2.75.11৷৷"},{"sloka":"ప్రస్థాప్య చీరవసనం పుత్రం మే వనవాసినమ్.కైకేయీ కం గుణం తత్ర పశ్యతి క్రూరదర్శినీ৷৷2.75.12৷৷"},{"sloka":"క్షిప్రం మామపి కైకేయీ ప్రస్థాపయితుమర్హతి.హిరణ్యనాభో యత్రాస్తే సుతో మే సుమహాయశాః৷৷2.75.13৷৷"},{"sloka":"అథవా స్వయమేవాహం సుమిత్రానుచరా సుఖమ్.అగ్నిహోత్రం పురస్కృత్య ప్రస్థాస్యే యత్ర రాఘవః৷৷2.75.14৷৷"},{"sloka":"కామం వా స్వయమేవాద్య తత్ర మాం నేతుమర్హసి.యత్రాసౌ పురుషవ్యాఘ్రః పుత్రో మే తప్యతే తపః৷৷2.75.15৷৷"},{"sloka":"ఇదం హి తవ విస్తీర్ణం ధనధాన్యసమాచితమ్.హస్త్వశ్వరథసమ్పూర్ణం రాజ్యం నిర్యాతితం తయా৷৷2.75.16৷৷"},{"sloka":"ఇత్యాదిబహుభిర్వాక్యైః క్రూరైః సమ్భర్త్సితోనఘః.వివ్యథే భరతస్తీవ్రం వ్రణే తుద్యేవ సూచినా৷৷2.75.17৷৷"},{"sloka":"పపాత చరణౌ తస్యాస్తదా సమ్భ్రాన్తచేతనః.విలప్య బహుధాసంజ్ఞో లబ్ధసంజ్ఞస్తతః స్థితః৷৷2.75.18৷৷"},{"sloka":"ఏవం విలపమానాం తాం భరతః ప్రాఞ్జలిస్తదా.కౌసల్యాం ప్రత్యువాచేదం శోకైర్బహుభిరావృతామ్৷৷2.75.19৷৷"},{"sloka":"ఆర్యే! కస్మాదజానన్తం గర్హసే మామకిల్బిషమ్.విపులాం చ మమ ప్రీతిం స్థిరాం జానాసి రాఘవే৷৷2.75.20৷৷"},{"sloka":"కృతా శాస్త్రానుగా బుద్ధిర్మాభూత్తస్య కదాచన.సత్యసన్ధ స్సతాం శ్రేష్ఠో యస్యార్యోనుమతే గతః৷৷2.75.21৷৷"},{"sloka":"ప్రేష్యం పాపీయసాం యాతు సూర్యఞ్చ ప్రతిమేహతు.హన్తు పాదేన గాం సుప్తాం యస్యార్యోనుమతే గతః৷৷2.75.22৷৷"},{"sloka":"కారయిత్వా మహత్కర్మ భర్తా భృత్యమనర్థకమ్.అధర్మో యోస్య సోస్యాస్తు యస్యార్యోనుమతేగతః৷৷2.75.23৷৷"},{"sloka":"పరిపాలయమానస్య రాజ్ఞో భూతాని పుయత్రవత్.తతస్ను దుహ్యతాం పాపం యస్యార్యోనుమతే గతః৷৷2.75.24৷৷"},{"sloka":"బలిషడ్భాగముద్ధృత్య నృపస్యారక్షతః ప్రజాః.అధర్మో యోస్య సోస్యాస్తు యస్యార్థోనుమతే గతః৷৷2.75.25৷৷"},{"sloka":"సంశ్రుత్య చ తపస్విభ్యస్సత్రే వై యజ్ఞదక్షిణామ్.తాం విప్రలపతాం పాపం యస్యార్యోనుమతే గతః৷৷2.75.26৷৷"},{"sloka":"హస్త్యశ్వరథసమ్బాధే యుద్ధే శస్త్రసమాకులే.మా స్మ కార్షీత్సతాం ధర్మం యస్యార్యోనుమతే గతః৷৷2.75.27৷৷"},{"sloka":"ఉపదిష్టం సుసూక్ష్మార్థం శాస్త్రం యత్నేన ధీమతా.స నాశయతు దుష్టాత్మా యస్యార్యోనుమతే గతః৷৷2.75.28৷৷"},{"sloka":"మా చ తం వ్యూఢబాహ్వంసం చన్ద్రార్కసమతేజసమ్.ద్రాక్షీద్రాజ్యస్థమాసీనం యస్యార్యోనుమతేగతః৷৷2.75.29৷৷"},{"sloka":"పాయసం కృసరం ఛాగం వృథా సోశ్నాతు నిర్ఘృణః.గురూంశ్చాప్యవజానాతు యస్యార్యోనుమతే గతః৷৷2.75.30৷৷"},{"sloka":"గాశ్చ స్పృశతు పాదేన గురూన్పరివదేత్స్వయమ్.మిత్రే ద్రుహ్యేత సోత్యన్తం యస్యార్యోనుమతే గతః৷৷2.75.31৷৷"},{"sloka":"విశ్వాసాత్కథితం కిఞ్చిత్పరివాదం మిథః క్వచిత్.వివృణోతు స దుష్టాత్మా యస్యార్యోమతే గతః৷৷2.75.32৷৷"},{"sloka":"అకర్తా హ్యకృతజ్ఞశ్చ త్యక్తాచాత్మా నిరపత్రపః.లోకే భవతు విద్విష్టో యస్యార్యోనుమతే గతః৷৷2.75.33৷৷"},{"sloka":"పుత్రైర్దారైశ్చ భృత్యైశ్చ స్వగృహే పరివారితః.స ఏకో మృష్టమశ్నాతు యస్యార్యోనుమతే గతః৷৷2.75.34৷৷"},{"sloka":"అప్రాప్య సదృశాన్ దారాననపత్యః ప్రమీయతామ్.అనవాప్య క్రియాం ధర్మ్యాం యస్యార్యోనుమతే గతః৷৷2.75.35৷৷"},{"sloka":"మాత్మనస్సన్తతిం ద్రాక్షీత్స్వేషు దారేషు దుఃఖితః.ఆయుస్సమగ్రమప్రాప్య యస్యార్యోనుమతే గతః৷৷2.75.36৷৷"},{"sloka":"రాజస్త్రీబాలవృద్ధానాం వధే యత్పాపముచ్యతే.భృత్యత్యాగే చ యత్పాపం తత్పాపం ప్రతిపద్యతామ్৷৷2.75.37৷৷"},{"sloka":"లాక్షయా మధుమాంసేన లోహేన చ విషేణ చ.సదైవ బిభృయాద్భృత్యాన్యస్యార్యోనుమతే గతః৷৷2.75.38৷৷"},{"sloka":"సఙ్గ్రమే సముపోఢే స్మ శత్రుపక్షభయఙ్కరే.పలాయామానో వధ్యేత యస్యార్యోనుమతే గతః৷৷2.75.39৷৷"},{"sloka":"కపాలపాణిః పృథివీమటతాం చీరసంవృతః.భిక్షమాణో యథోన్మత్తో యస్యార్యోనుమతే గతః৷৷2.75.40৷৷"},{"sloka":"మద్యే ప్రసక్తో భవతు స్త్రీష్వక్షేషు చ నిత్యశః.కామక్రోధాభిభూతస్తు యస్యార్యోనుమతే గతః৷৷2.75.41৷৷"},{"sloka":"మాస్మ ధర్మే మనో భూయాదధర్మం స నిషేవతామ్.అపాత్రవర్షీ భవతు యస్యార్యోనుమతే గతః৷৷2.75.42৷৷"},{"sloka":"సఞ్చితాన్యస్య విత్తని వివిధాని సహస్రశః.దస్యుభిర్విప్రలుప్యన్తాం యస్యార్యోనుమతే గతః৷৷2.75.43৷৷"},{"sloka":"ఉభే సన్ధ్యే శయానస్య యత్పాపం పరికల్ప్యతే.తచ్చపాపం భవేత్తస్య యస్యార్యోనుమతే గతః৷৷2.75.44৷৷"},{"sloka":"యదగ్నిదాయకే పాపం యత్పాపం గురతల్పగే.మిత్రద్రోహే చ యత్పాపం తత్పాపం ప్రతిపద్యతామ్৷৷2.75.45৷৷"},{"sloka":"దేవతానాం పిత్రూణాం చ మాతాపిత్రోస్తథైవ చ.మా స్మ కార్షీత్స శుశ్రూషాం యస్యార్యోనుమతే గతః৷৷2.75.46৷৷"},{"sloka":"సతాం లోకాత్సతాం కీర్త్యా స్సఞ్జుష్టాత్కర్మణస్తథా.భ్రశ్యతు క్షిప్రమద్యైవ యస్యార్యోనుమతే గతః৷৷2.75.47৷৷"},{"sloka":"అపాస్య మాతృశుశ్రూషామనర్థే సోవతిష్ఠతామ్.దీర్ఘబాహుర్మహావక్షా: యస్యార్యోనుమతే గతః৷৷2.75.48৷৷"},{"sloka":"బహుపుత్రో దరిద్రశ్చ జ్వరరోగసమన్వితః.స భూయాత్సతత క్లేశీ యస్యార్యోనుమతే గతః৷৷2.75.49৷৷"},{"sloka":"ఆశామాశంసమానానాం దీనానామూర్ధ్వచక్షుషామ్.అర్థినాం వితథాం కుర్యాద్యస్యార్యోనుమతే గతః৷৷2.75.50৷৷"},{"sloka":"మాయయా రమతాం నిత్యం పరుషః పిశునోశుచిః.రాజ్ఞో భీతస్త్వధర్మాత్మా యస్యార్యోనుమతే గతః৷৷2.75.51৷৷"},{"sloka":"ఋతుస్నాతాం సతీం భార్యామృతుకాలానురోధినీమ్.అతివర్తేత దుష్టాత్మా యస్యార్యోనుమతే గతః৷৷2.75.52৷৷"},{"sloka":"సధర్మదారాన్పరిత్యజ్య పరదారాన్నిషేవతామ్.త్యక్తధర్మరతిర్మూఢో యస్యార్యోనుమతే గతః৷৷2.75.53৷৷"},{"sloka":"విప్రలుప్తప్రజాతస్య దుష్కృతం బ్రాహ్మణస్య యత్.తదేవ ప్రతిపద్యేత యస్యార్యోనుమతే గతః৷৷2.75.54৷৷"},{"sloka":"పానీయదూషకే పాపం తథైవ విషదాయకే.యత్తదేకస్స లభతాం యస్యార్యోనుమతే గతః৷৷2.75.55৷৷"},{"sloka":"బ్రాహ్మణాయోద్యతాం పూజాం విహన్తు కలుషేన్ద్రియః.బాలవత్సాం చ గాం దోగ్ధు యస్యార్యో నుమతే గతః৷৷2.75.56৷৷"},{"sloka":"తుర్ష్ణార్తం సతి పానీయే విప్రలమ్భేన యోజయేత్.లభేత తస్య యత్పాపం యస్యార్యోనుమతే గతః৷৷2.75.57৷৷"},{"sloka":"భక్త్యా వివదమానేషు మార్గమాశ్రిత్య పశ్యతః.తస్య పాపేన యుజ్యేత యస్యార్యోనుమతే గతః৷৷2.75.58৷৷"},{"sloka":"విహీనాం పతిపుత్రాభ్యాం కౌసల్యాం పార్థివాత్మజః.ఏవమాశ్వాసయన్నేవ దుఃఖార్తో నిపపాత హ৷৷2.75.59৷৷"},{"sloka":"తథా తు శపథైః కష్టై శ్శపమానమచేతనమ్.భరతం శోకసన్తప్తం కౌసల్యా వాక్యమబ్రవీత్৷৷2.75.60৷৷"},{"sloka":"మమ దుఃఖమిదం పుత్ర! భూయస్సముపజాయతే.శపథై శ్శపమానో హి ప్రాణానుపరుణత్సి మే৷৷2.75.61৷৷"},{"sloka":"దిష్ట్యా న చలితో ధర్మాదాత్మా తే సహలక్ష్మణః.వత్స! సత్యప్రతిజ్ఞో తే సతాం లోకమవాప్స్యసి৷৷2.75.62৷৷"},{"sloka":"ఇత్యుక్త్వా చాఙ్కమానీయ భరతం భ్రాతృవత్సలమ్.పరిష్వజ్య మహాబాహుం రురోద భృశదుఃఖితా৷৷2.75.63৷৷"},{"sloka":"ఏవం విలపమానస్య దుఃఖార్తస్య మహాత్మనః.మోహాచ్చ శోకసమ్రోధాద్బభూవ లులితం మనః৷৷2.75.64৷৷"},{"sloka":"లాలప్యమానస్య విచేతనస్య ప్రణష్టబుద్ధే: పతితస్య భూమౌ.ముహుర్ముహుర్నిశ్శ్వసతశ్చ ఘర్మం సా తస్య శోకేన జగామ రాత్రిః৷৷2.75.65৷৷"}]