[{"sloka":"[Bharata performs funeral rites of king Dasaratha on the bank of Sarayu.]తమేవం శోకసన్తప్తం భరతం కైకయీ సుతమ్.ఉవాచ వదతాం శ్రేష్ఠో వసిష్ఠ శ్శ్రేష్ఠవాగృషిః৷৷2.76.1৷৷"},{"sloka":"అలం శోకేన భద్రం తే రాజపుత్ర మహాయశః.ప్రాప్తకాలం నరపతేః కురు సంయానముత్తమమ్৷৷2.76.2৷৷"},{"sloka":"వసిష్ఠస్య వచ శ్శృత్వా భరతో ధారణాం గతః.ప్రేతకార్యాణి సర్వాణి కారయామాస ధర్మవిత్৷৷2.76.3৷৷"},{"sloka":"ఉద్ధృతం తైలసంరోధాత్సతు భూమౌ నివేశితమ్.ఆపీతవర్ణవదనం ప్రసుప్తమివ భూమిపమ్৷৷2.76.4৷৷సంవేశ్య శయనే చాగ్య్రే నానారత్నపరిష్కృతే.తతో దశరథం పుత్రో విలలాప సుదుఃఖితః৷৷2.76.5৷৷"},{"sloka":"కిం తే వ్యవసితం రాజన్! ప్రోషితే మయ్యనాగతే.వివాస్య రామం ధర్మజ్ఞం లక్ష్మణం చ మహాబలమ్৷৷2.76.6৷৷"},{"sloka":"క్వ యాస్యసి మహారాజ! హిత్వేమం దుఃఖితం జనమ్.హీనం పురుషసింహేన రామేణాక్లిష్టకర్మణా৷৷2.76.7৷৷"},{"sloka":"యోగక్షేమం తు తే రాజన్! కోస్మిన్కల్పయితా పురేత్వయి ప్రయాతే స్వస్తాత రామే చ వనమాశ్రితే৷৷2.76.8৷৷"},{"sloka":"విధవా పృథివీ రాజన్! స్త్వయా హీనా న రాజతే.హీనచన్ద్రేవ రజనీ నగరీ ప్రతిభాతి మా৷৷2.76.9৷৷"},{"sloka":"ఏవం విలపమానం తం భరతం దీనమానసమ్.అబ్రవీద్వచనం భూయో వసిష్ఠస్తు మహామునిః৷৷2.76.10৷৷"},{"sloka":"ప్రేతకార్యాణి యాన్యస్య కర్తవ్యాని విశాం పతేః.తాన్యవ్యగ్రం మహాబాహో! క్రియాన్తామవిచారితమ్৷৷2.76.11৷৷"},{"sloka":"తథేతి భరతో వాక్యం వసిష్ఠస్యాభిపూజ్య తత్.ఋత్విక్పురోహితాచార్యాన్ స్త్వరయామాస సర్వశః৷৷2.76.12৷৷"},{"sloka":"యే త్వగ్నయో నరేన్ద్రేస్య చాగ్న్యగారాద్బహిష్కృతాః.ఋత్విగ్భిర్యాజకైశ్చైవ తే ఆహ్రియన్త యథావిధి৷৷2.76.13৷৷"},{"sloka":"శిబికాయామథాోప్య రాజానం గతచేతసమ్.బాష్పకణ్ఠా విమనసస్తమూహుః పరిచారకాః৷৷2.76.14৷৷"},{"sloka":"హిరణ్యం చ సువర్ణం చ వాసాంసి వివిధాని చ.ప్రకిరన్తో జనా మార్గం నృపతేరగ్రతో యయుః৷৷2.76.15৷৷"},{"sloka":"చన్దనాగరునిర్యాసాన్ సరలం పద్మకం తథా.దేవదారూణి చాహృత్య క్షేపయన్తి తథాపరే৷৷2.76.16৷৷గన్ధానుచ్చావచాంశ్చాన్యాం స్తత్ర గత్వాథ భూమిపమ్.తత్ర సంవేశయామాసుశ్చితామధ్యే తమృత్విజః৷৷2.76.17৷৷"},{"sloka":"తదా హుతాశనం హుత్వా జేపుస్తస్య తదృత్విజః.జగుశ్చ తే యథాశాస్త్ర తత్ర సామాని సామగాః৷৷2.76.18৷৷"},{"sloka":"శిబికాభిశ్చ యానైశ్చ యథార్హం తస్య యోషితః.నగరా న్నిర్యయుస్తత్ర వృద్ధైః పరివృతా స్తదా৷৷2.76.19৷৷"},{"sloka":"ప్రసవ్యం చాపి తం చకుః ఋత్విజోగ్నిచితం నృపమ్.స్త్రియశ్చ శోకసన్తప్తాః కౌసల్యాప్రముఖాస్తదా৷৷2.76.20৷৷"},{"sloka":"క్రౌఞ్చీనామివ నారీణాం నినాదస్తత్ర శుశ్రువే.ఆర్తానాం కరుణం కాలే క్రోశన్తీనాం సహస్రశః৷৷2.76.21৷৷"},{"sloka":"తతో రుదన్త్యో వివశావిలప్య చ పునః పునః.యానేభ్యస్సరయూతీరమవతేరుర్వరాఙ్గనాః৷৷2.76.22৷৷"},{"sloka":"కృత్వోదకం తే భరతేన సార్ధం నృపాఙ్గనా మన్త్రిపురోహితా శ్చ.పురంప్రవిశ్యాశ్రుపరీతనేత్రాః భూమౌ దశాహం వ్యనయన్త దుఃఖమ్৷৷2.76.23৷৷"}]