[{"sloka":"[While Bharata looks at Manthara furiously, Satrughna drags her and throws her down --- Kaikeyi pleads for mercy and pacifies Manthara.]అథ యాత్రాం సమీహన్తం శత్రుఘ్నో లక్ష్మణానుజః.భరతం శోకసన్తప్తమిదం వచనమబ్రవీత్৷৷2.78.1৷৷"},{"sloka":"గతిర్య స్సర్వభూతానాం దుఃఖే కిం పునరాత్మనః.స రామ స్సత్త్వసమ్పన్నః స్త్రియా ప్రవ్రాజితో వనమ్৷৷2.78.2৷৷"},{"sloka":"బలవాన్వీర్యసమ్పన్నో లక్ష్మణో నామ యోప్యసౌ.కిం న మోచయతే రామం కృత్వా స్మ పితృనిగ్రహమ్৷৷2.78.3৷৷"},{"sloka":"పూర్వమేవ తు నిగ్రాహ్య స్సమవేక్ష్య నయానయౌ.ఉత్పథం యస్సమారూఢో రాజా నార్యా వశం గతః৷৷2.78.4৷৷"},{"sloka":"ఇతి సమ్భాషమాణే తు శత్రుఘ్నే లక్ష్మణానుజే.ప్రాగ్ద్వారేభూత్తదా కుబ్జా సర్వాభరణభూషితా৷৷2.78.5৷৷"},{"sloka":"లిప్తా చన్దనసారేణ రాజవస్త్రాణి బిభ్రతీ.వివిధం వివిధై స్తైస్తైర్భూషణైశ్చ విభూషితా৷৷2.78.6৷৷"},{"sloka":"మేఖలాదామభిశ్చిత్రైరన్యైశ్చ శుభభూషణైః.బభాసే బహుభిర్బద్ధా రజ్జుబద్ధేవ వానరీ৷৷2.78.7৷৷"},{"sloka":"తాం సమీక్ష్య తదా ద్వాస్స్థాస్సుభృశం పాపకారిణీమ్.గృహీత్వాకరుణాం కుబ్జాం శత్రుఘ్నాయ న్యవేదయన్৷৷2.78.8৷৷"},{"sloka":"యస్యాః కృతే వనే రామో న్యస్తదేహశ్చ వః పితా.సేయం పాపా నృశంసా చ తస్యాః కురు యథామతి৷৷2.78.9৷৷"},{"sloka":"శత్రుఘ్నశ్చ తదాజ్ఞాయ వచనం భృశదుఃఖితః.అన్తఃపురచరాన్సర్వానిత్యువాచ ధృత వ్రతః৷৷2.78.10৷৷"},{"sloka":"తీవ్రముత్పాదితం దుఃఖం భ్రాత్రూణాం మే తథా పితుః.యయా సేయం నృశంసస్య కర్మణః ఫలమశ్నుతామ్৷৷2.78.11৷৷"},{"sloka":"ఏవముక్త్వా తు తేనాశు సఖీజనసమావృతా.గృహీతా బలవత్కుబ్జా సా తద్గృహమనాదయత్৷৷2.78.12৷৷"},{"sloka":"తత స్సుభృశసన్తప్తస్తస్యా స్సర్వ స్సఖీజనః.క్రుద్ధమాజ్ఞాయ శత్రుఘ్నం విపలాయత సర్వశః৷৷2.78.13৷৷"},{"sloka":"ఆమన్త్రయత కృత్స్న శ్చ తస్యా స్సర్వ స్సఖీజనః.యథాయం సముపక్రాన్తో నిశ్శేషాం నః కరిష్యతి৷৷2.78.14৷৷"},{"sloka":"సానుక్రోశాం వదాన్యాం చ ధర్మజ్ఞాం చ యశస్వినీమ్.కౌసల్యాం శరణం యామ సా హి నోస్తు ధ్రువా గతిః৷৷2.78.15৷৷"},{"sloka":"స చ రోషేణ తామ్రాక్ష శ్శత్రుఘ్న శ్శత్రుతాపనః.విచకర్ష తదా కుబ్జాం క్రోశన్తీం ధరణీతలే৷৷2.78.16৷৷"},{"sloka":"తస్యా హ్యాకృష్యమాణాయా మన్థరాయా స్తతస్తతః.చిత్రం బహువిధం భాణ్డం పృథివ్యాం తద్వ్యశీర్యత৷৷2.78.17৷৷"},{"sloka":"తేన భాణ్డేన సంస్తీర్ణం శ్రీమద్రాజనివేశనమ్.అశోభత తదా భూయః శారదం గగనం యథా৷৷2.78.18৷৷"},{"sloka":"స బలీ బలవత్క్రోధాద్గృహీత్వా పురుషర్షభః.కైకేయీమభినిర్భర్త్స్య బభాషే పరుషం వచః৷৷2.78.19৷৷"},{"sloka":"తైర్వాక్యైః పరుషైర్దుఃఖైః కైకేయీ భృశదుఃఖితా.శత్రుఘ్నభయసన్త్రస్తా పుత్రం శరణమాగతా৷৷2.78.20৷৷"},{"sloka":"తం ప్రేక్ష్య భరతః క్రుద్ధం శత్రుఘ్నమిదమబ్రవీత్.అవధ్యా స్సర్వభూతానాం ప్రమదాః క్షమ్యతామితి৷৷2.78.21৷৷"},{"sloka":"హన్యామహమిమాం పాపాం కైకేయీం దుష్టచారిణీమ్.యది మాం ధార్మికో రామో నాసూయేన్మాతృఘాతకమ్৷৷2.78.22৷৷"},{"sloka":"ఇమామపి హతాం కుబ్జాం యది జానాతి రాఘవః.త్వాం చ మాం చ హి ధర్మాత్మా నాభిభాషిష్యతే ధ్రువమ్৷৷2.78.23৷৷"},{"sloka":"భరతస్య వచశ్శ్రుత్వా శత్రుఘ్నో లక్ష్మణానుజః.న్యవర్తత తతో రోషాత్తాం ముమోచ చ మన్థరామ్৷৷2.78.24৷৷"},{"sloka":"సా పాదమూలే కైకేయ్యా మన్థరా నిపపాత హ.నిశ్శ్వసన్తీ సుదుఃఖార్తా కృపణం విలలాప చ৷৷2.78.25৷৷"},{"sloka":"శత్రుఘ్నవిక్షేపవిమూఢసంజ్ఞాం సమీక్ష్య కుబ్జాం భరతస్య మాతా.శనైస్సమాశ్వాసయదార్తరూపాం క్రౌఞ్చీం విలగ్నామివ వీక్షమాణామ్৷৷2.78.26৷৷"}]