[{"sloka":"[Bharata is asked to accept the throne --- orders construction of road into the forest --- gets ready to bring back Rama.]తతః ప్రభాతసమయే దివసేథ చతుర్దశే.సమేత్య రాజకర్తారో భరతం వాక్యమబ్రువన్৷৷2.79.1৷৷"},{"sloka":"గతో దశరథస్స్వర్గం యో నో గురుతరో గురుః.రామం ప్రవ్రాజ్య వై జ్యేష్ఠం లక్ష్మణం చ మహాబలమ్৷৷2.79.2৷৷"},{"sloka":"త్వమద్య భవ నో రాజా రాజపుత్ర! మహాయశః.సఙ్గత్యా నాపరాధ్నోతి రాజ్యమేతదనాయకమ్৷৷2.79.3৷৷"},{"sloka":"అభిషేచనికం సర్వమిదమాదాయ రాఘవ!.ప్రతీక్షతే త్వాం స్వజనశ్శ్రేణయశ్చ నృపాత్మజ৷৷2.79.4৷৷"},{"sloka":"రాజ్యం గృహాణ భరత! పితృపైతామహం ధ్రువమ్.అభిషేచయ చాత్మానం పాహి చాస్మాన్నరర్షభ!৷৷2.79.5৷৷"},{"sloka":"అభిషేచనికం భాణ్డం కృత్వా సర్వం ప్రదక్షిణమ్.భరతస్తం జనం సర్వం ప్రత్యువాచ ధృతవ్రతః৷৷2.79.6৷৷"},{"sloka":"జ్యేష్ఠస్య రాజతా నిత్యముచితా హి కులస్య నః.నైవం భవన్తో మాం వక్తుమర్హన్తి కుశలా జనాః৷৷2.79.7৷৷"},{"sloka":"రామః పూర్వో హి నో భ్రాతా భవిష్యతి మహీపతిః.అహం త్వరణ్యే వత్స్యామి వర్షాణి నవ పఞ్చ చ৷৷2.79.8৷৷"},{"sloka":"యుజ్యతాం మహతీ సేనా చతురఙ్గమహాబలా.ఆనయిష్యామ్యహం జ్యేష్ఠం భ్రాతరం రాఘవం వనాత్৷৷2.79.9৷৷"},{"sloka":"అభిషేచనికం చైవ సర్వమేతదుపస్కృతమ్.పురస్కృత్య గమిష్యామి రామహేతోర్వనం ప్రతి৷৷2.79.10৷৷"},{"sloka":"తత్రైవం తం నరవ్యాఘ్రమభిషిచ్య పురస్కృతమ్.ఆనేష్యామి తు వై రామం హవ్యవాహమివాధ్వరాత్৷৷2.79.11."},{"sloka":"న సకామాం కరిష్యామి స్వామిమాం మాతృగన్ధినీమ్.వనే వత్స్యామ్యహం దుర్గే రామో రాజా భవిష్యతి৷৷2.79.12৷৷"},{"sloka":"క్రియతాం శిల్పిభిః పన్థా స్సమాని విషమాణి చ.రక్షిణశ్చానుసమ్యాన్తు పథి దుర్గవిచారకాః৷৷2.79.13৷৷"},{"sloka":"ఏవం సమ్భాషమాణం తం రామహేతోర్నృపాత్మజమ్.ప్రత్యువాచ జనస్సర్వ శ్శ్రీమద్వాక్యమనుత్తమమ్৷৷2.79.14৷৷"},{"sloka":"ఏవం తే భాషమాణస్య పద్మా శ్రీరుపతిష్ఠతాత్.యస్త్వం జ్యేష్ఠే నృపసుతే పృథివీం దాతుమిచ్ఛసి৷৷2.79.15৷৷"},{"sloka":"అనుత్తమం తద్వచనం నృపాత్మజప్రభాషితం సంశ్రవణే నిశమ్య చ.ప్రహర్షజాస్తం ప్రతి బాష్పబిన్దవో నిపేతురార్యానననేత్రసమ్భవాః৷৷2.79.16৷৷"},{"sloka":"ఊచుస్తే వచనమిదం నిశమ్య హృష్టా స్సామాత్యా స్సపరిషదో వియాతశోకాః.పన్థానం నరవర! భక్తిమాన్ జనశ్చ వ్యాదిష్టస్తవ వచనాచ్చ శిల్పివర్గః৷৷2.79.17."}]