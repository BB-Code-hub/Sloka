[{"sloka":"[Manthara incites Kaikeyi --Kaikeyi narrates the virtues of Rama--Manthara insinuates that installation of Rama would harm Bharata--hence Rama should be banished and Bharata coronated.]మన్థరా త్వభ్యసూయైనాముత్సృజ్యాభరణం చ తత్.ఉవాచేదం తతో వాక్యం కోపదుఃఖసమన్వితా৷৷2.8.1৷৷"},{"sloka":"హర్షం కిమిదమస్థానే కృతవత్యసి బాలిశే!.శోకసాగరమధ్యస్థమాత్మానం నావబుధ్యసే৷৷2.8.2৷৷"},{"sloka":"మనసా ప్రహసామి త్వాం దేవి! దుఃఖార్దితా సతీ.యచ్ఛోచితవ్యే హృష్టాసి ప్రాప్యేదం వ్యసనం మహత్৷৷2.8.3৷৷"},{"sloka":"శోచామి దుర్మతిత్వం తే కా హి ప్రాజ్ఞా ప్రహర్షయేత్.అరేస్సపత్నీపుత్రస్య వృద్ధిం మృత్యోరివాగతామ్৷৷2.8.4৷৷"},{"sloka":"భరతాదేవ రామస్య రాజ్యసాధారణాద్భయమ్.తద్విచిన్త్య విషణ్ణాస్మి భయం భీతాద్ధి జాయతే৷৷2.8.5৷৷"},{"sloka":"లక్ష్మణో హి మహేష్వాసో రామం సర్వాత్మనా గతః.శత్రుఘ్నశ్చాపి భరతం కాకుత్స్థం లక్ష్మణో యథా৷৷2.8.6৷৷"},{"sloka":"ప్రత్యాసన్నక్రమేణాపి భరతస్యైవ భామిని!.రాజ్యక్రమో విప్రకృష్టస్తయోస్తావత్కనీయసోః৷৷2.8.7৷৷"},{"sloka":"విదుషః క్షత్రచారిత్రే ప్రాజ్ఞస్య ప్రాప్తకారిణః.భయాత్ప్రవేపే రామస్య చిన్తయన్తీ తవాత్మజమ్৷৷2.8.8৷৷"},{"sloka":"సుభగా ఖలు కౌశల్యా యస్యాః పుత్రోభిషేక్ష్యతే.యౌవరాజ్యేన మహతా శ్వః పుష్యేణ ద్విజోత్తమైః৷৷2.8.9৷৷"},{"sloka":"ప్రాప్తాం సుమహతీం ప్రీతిం ప్రతీతాం తాం హతద్విషమ్.ఉపస్థాస్యసి కౌసల్యాం దాసీవ త్త్వం కృతాఞ్జలిః৷৷2.8.10৷৷"},{"sloka":"ఏవం చేత్త్వం సహాస్మాభిస్తస్యాః ప్రేష్యా భవిష్యసి.పుత్రశ్చ తవ రామస్య ప్రేష్యభావం గమిష్యతి৷৷2.8.11৷৷"},{"sloka":"హృష్టాః ఖలు భవిష్యన్తి రామస్య పరమాస్స్త్రియః.అప్రహృష్టా భవిష్యన్తి స్నుషాస్తే భరతక్షయే৷৷2.8.12৷৷"},{"sloka":"తాం దృష్ట్వా పరమప్రీతాం బ్రువన్తీం మన్థరాం తతః.రామస్యైవ గుణాన్దేవీ కైకేయీ ప్రశశంస హ৷৷2.8.13৷৷"},{"sloka":"ధర్మజ్ఞో గురుభిర్దాన్తః కృతజ్ఞస్సత్యవాక్ఛుచిః.రామో రాజ్ఞ స్సుతో జ్యేష్ఠో యౌవరాజ్యమతోర్హతి৷৷2.8.14৷৷"},{"sloka":"భ్రాతృ్భృత్యాంశ్చ దీర్ఘాయుః పితృవత్పాలయిష్యతి.సన్తప్స్యసే కథం కుబ్జే! శ్రుత్వా రామాభిషేచనమ్৷৷2.8.15৷৷"},{"sloka":"భరతశ్చాపి రామస్య ధ్రువం వర్షశతాత్పరమ్.పితృపైతామహం రాజ్యమవాప్తా పురుషర్షభః৷৷2.8.16৷৷"},{"sloka":"సా త్వమభ్యుదయే ప్రాప్తే వర్తమానే చ మన్థరే!.భవిష్యతి చ కల్యాణే కిమర్థం పరితప్యసే৷৷2.8.17৷৷"},{"sloka":"యథా మే భరతో మాన్యస్తథా భూయోపి రాఘవః.కౌశల్యాతోతిరిక్తం చ సోనుశుశ్రూషతే హి మామ్৷৷2.8.18৷৷"},{"sloka":"రాజ్యం యది హి రామస్య భరతస్యాపి తత్తదా.మన్యతే హి యథాత్మానం తథా భ్రాతృశ్చ రాఘవః৷৷2.8.19৷৷"},{"sloka":"కైకేయీవచనం శ్రుత్వా మన్థరా భృశదుఃఖితా.దీర్ఘముష్ణం చ వినిశ్వస్య కైకేయీమిదమబ్రవీత్৷৷2.8.20৷৷"},{"sloka":"అనర్థదర్శినీ మౌర్ఖ్యాన్నాత్మానమవబుధ్యసే. శోకవ్యసనవిస్తీర్ణే మజ్జన్తీ దుఃఖసాగరే৷৷2.8.21৷৷"},{"sloka":"భవితా రాఘవో రాజా రాఘవస్యాను యస్సుతః.రాజవంశాత్తు కైకేయి భరతఃపరిహాస్యతే৷৷2.8.22৷৷"},{"sloka":"న హి రాజ్ఞస్సుతా స్సర్వే రాజ్యే తిష్ఠన్తి భామిని!.స్థాప్యమానేషు సర్వేషు సుమహాననయో భవేత్৷৷2.8.23৷৷"},{"sloka":"తస్మాజ్జ్యేష్ఠే హి కైకేయి రాజ్యతన్త్రాణి పార్థివాః.స్థాపయన్త్యనవద్యాఙ్గి గుణవత్స్వితరేష్వపి৷৷2.8.24৷৷"},{"sloka":"అసావత్యన్తనిర్భగ్నస్తవ పుత్రో భవిష్యతి.అనాథవత్సుఖేభ్యశ్చ రాజవంశాచ్చ వత్సలే৷৷2.8.25৷৷"},{"sloka":"సాహం త్వదర్థే సమ్ప్రాప్తా త్వం తు మాం నావబుద్ధ్యసే.సపత్ని వృద్ధౌ యా మే త్వం ప్రదేయం దాతుమిచ్ఛసి৷৷2.8.26৷৷"},{"sloka":"ధ్రువం తు భరతం రామః ప్రాప్య రాజ్యమకణ్టకమ్.దేశాన్తరం వా నయితా లోకాన్తరమథాపి వా৷৷2.8.27৷৷"},{"sloka":"బాల ఏవ హి మాతుల్యం భరతో నాయితస్త్వయా.సన్నికర్షాచ్చ సౌహార్దం జాయతే స్థావరేష్వపి৷৷2.8.28৷৷"},{"sloka":"భరతస్యాప్యనువశశ్శత్రుఘ్నోపి సమం గతః.లక్ష్మణో హి యథా రామం తథాసౌ భరతం గతః৷৷2.8.29৷৷"},{"sloka":"శ్రూయతే హి ద్రుమః కశ్చిచ్ఛేత్తవ్యో వనజీవిభిః.సన్నికర్షాదిషీకాభిర్మోచితః పరమాద్భయాత్৷৷2.8.30৷৷"},{"sloka":"గోప్తా హి రామం సౌమిత్రిర్లక్ష్మణం చాపి రాఘవః.అశ్వినోరివ సౌభ్రాత్రం తయోర్లోకేషు విశ్రుతమ్৷৷2.8.31৷৷"},{"sloka":"తస్మాన్న లక్ష్మణే రామః పాపం కిఞ్చిత్కరిష్యతి.రామస్తు భరతే పాపం కుర్యాదితి న సంశయః৷৷2.8.32৷৷"},{"sloka":"తస్మాద్రాజగృహాదేవ వనం గచ్ఛతు తే సుతః.ఏతద్ధి రోచతే మహ్యం భృశం చాపి హితం తవ৷৷2.8.33৷৷"},{"sloka":"ఏవం తే జ్ఞాతిపక్షస్య శ్రేయశ్చైవ భవిష్యతి.యది చేద్భరతో ధర్మాత్పిత్ర్యం రాజ్యమవాప్స్యసి৷৷2.8.34৷৷"},{"sloka":"స తే సుఖోచితో బాలో రామస్య సహజో రిపుః.సమృద్ధార్థస్య నష్టార్థో జీవిష్యతి కథం వశే৷৷2.8.35৷৷"},{"sloka":"అభిద్రుతమివారణ్యే సింహేన గజయూథపమ్.ప్రచ్ఛాద్యమానం రామేణ భరతం త్రాతుమర్హసి৷৷2.8.36৷৷"},{"sloka":"దర్పాన్నిరాకృతా పూర్వం త్వయా సౌభాగ్యవత్తయా.రామమాతా సపత్నీ తే కథం వైరం న శాతయేత్৷৷2.8.37৷৷"},{"sloka":"యదా హి రామః పృథివీమవాప్స్యతిప్రభూతరత్నాకరశైలపత్తనామ్.తదా గమిష్యస్యశుభం పరాభవంసహైవ దీనా భరతేన భామిని!৷৷2.8.38৷৷"},{"sloka":"యదా హి రామః పృథివీమవాప్స్యతిధ్రువం ప్రణష్టో భరతో భవిష్యతి.అతో హి సఞ్చిన్తయ రాజ్యమాత్మజే పరస్య చైవాద్య వివాసకారణమ్৷৷2.8.39৷৷"}]