[{"sloka":"[ Arrangements made for the journey to the forest.]అథ భూమిప్రదేశజ్ఞాస్సూత్రకర్మవిశారదాః.స్వకర్మాభిరతాశ్శూరాః ఖనకా యన్త్రకాస్తథా৷৷2.80.1৷৷కర్మాన్తికాః స్థపతయః పురుష యన్త్రకోవిదాః.తథా వార్ధకయశ్చైవ మార్గిణో వృక్షతక్షకాః৷৷2.80.2৷৷కూపకారాస్సుధాకారార్వంశకర్మకృతస్తథా.సమర్థా యే చ ద్రష్టారః పురతస్తే ప్రతస్థిరే৷৷2.80.3৷৷"},{"sloka":"అథ భూమిప్రదేశజ్ఞాస్సూత్రకర్మవిశారదాః.స్వకర్మాభిరతాశ్శూరాః ఖనకా యన్త్రకాస్తథా৷৷2.80.1৷৷కర్మాన్తికాః స్థపతయః పురుష యన్త్రకోవిదాః.తథా వార్ధకయశ్చైవ మార్గిణో వృక్షతక్షకాః৷৷2.80.2৷৷కూపకారాస్సుధాకారార్వంశకర్మకృతస్తథా.సమర్థా యే చ ద్రష్టారః పురతస్తే ప్రతస్థిరే৷৷2.80.3৷৷"},{"sloka":"స తు హర్షాత్తముద్దేశం జనౌఘో విపులః ప్రయాన్.అశోభత మహావేగస్సముద్ర ఇవ పర్వణి৷৷2.80.4৷৷"},{"sloka":"తే స్వవారం సమాస్థాయ వర్త్మకర్మణి కోవిదాః.కరణైర్వివిధోపేతైః పురస్తాత్సమ్ప్రతస్థిరే৷৷2.80.5৷৷"},{"sloka":"లతావల్లీ శ్చ గుల్మాంశ్చ స్థాణూనశ్మన ఏవ చ.జనాయాంచక్రిరే మార్గం ఛిన్దన్తో వివిధాన్ద్రుమాన్৷৷2.80.6৷৷"},{"sloka":"అవృక్షేషు చ దేశేషు కేచిద్వృక్షానరోపయన్.కేచిత్కుఠారైష్టఙ్కైశ్చ దాత్రైశ్చిన్దన్క్వచిత్క్వచిత్৷৷2.80.7৷৷"},{"sloka":"అపరే వీరణస్తమ్భాన్బలినో బలవత్తరాః.విధమన్తి స్మ దుర్గాణి స్థలాని చ తతస్తతః৷৷2.80.8৷৷"},{"sloka":"అపరేపూరయన్కూపాన్పాంసుభి శ్శ్వభ్రమాయతమ్.నిమ్నభాగాన్స్తతః కేచిత్సమాన్శ్చక్రు స్సమన్తతః৷৷2.80.9৷৷"},{"sloka":"బబన్ధుర్బన్ధనీయాంశ్చ క్షోద్యాన్సఞ్చుక్షుదుస్తదా.బిభిదుర్భేదనీయాంశ్చ తాంస్తాన్దేశాన్నరా స్తదా৷৷2.80.10৷৷"},{"sloka":"అచిరేణైవ కాలేన పరివాహాన్బహూదకాన్.చక్రుర్బహువిధాకారాన్ సాగరప్రతిమాన్బహూన్৷৷2.80.11৷৷"},{"sloka":"నిర్జలేషు చ దేశేషు ఖానయామాసురుత్తమాన్.ఉదపానాన్బహువిధాన్వేదికాపరిమణ్డితాన్৷৷2.80.12৷৷"},{"sloka":"ససుధాకుట్టిమతలః ప్రపుష్పితమహీరుహః.మత్తోద్ఘుష్ట ద్విజగణః పతాకాభిరలఙ్కృతః৷৷2.80.13৷৷చన్దనోదకసంసిక్తో నానాకుసుమభూషితః.బహ్వశోభత సేనాయాః పన్థా స్సురపథోపమః৷৷2.80.14৷৷"},{"sloka":"ఆజ్ఞాప్యాథ యథాజ్ఞప్తి యుక్తాస్తేధికృతా నరాః.రమణీయేషు దేశేషు బహుస్వాదుఫలేషు చ৷৷2.80.15৷৷యో నివేశస్త్వభిప్రేతో భరతస్య మహాత్మనః.భూయస్తం శోభయామాసుర్భూషాభిర్భూషణోపమమ్৷৷2.80.16৷৷"},{"sloka":"నక్షత్రేషు ప్రశస్తేషు ముహూర్తేషు చ తద్విదః.నివేశాన్ స్థాపయామాసుర్భరతస్య మహాత్మనః৷৷2.80.17৷৷"},{"sloka":"బహుపాంసుచయాశ్చాపి పరిఖాపరివారితాః.తత్రేన్ద్రకీలప్రతిమాః ప్రతోలీవరశోభితాః৷৷2.80.18৷৷ప్రాసాదమాలావితతా స్సౌధప్రాకారసంవృతాః.పతాకాశోభితా స్సర్వే సునిర్మితమహాపథాః৷৷2.80.19৷৷విసర్పద్భిరివాకాశే విటఙ్కాగ్రవిమానకైః.సముచ్ఛ్రితైర్నివేశాస్తే బభుశ్శక్రపురోపమాః৷৷2.80.20৷৷"},{"sloka":"జాహ్నవీం తు సమాసాద్య వివిధద్రుమకాననామ్.శీతలామలపానీయాం మహామీనసమాకులామ్৷৷2.80.21৷৷"},{"sloka":"సచన్ద్రతారాగణమణ్డితం యథా నభః క్షపాయామమలం విరాజతే.నరేన్ద్రమార్గస్స తథా వ్యరాజత క్రమేణ రమ్యః శుభశిల్పినిర్మితః৷৷2.80.22৷৷"}]