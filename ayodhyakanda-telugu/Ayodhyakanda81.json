[{"sloka":"[ Assembly of Vasistha, ministers, commanders of army and people of Ayodhya --- Bharata is invited to the assembly with the usual welcoming music etc.]తతో నాన్దీముఖీం రాత్రిం భరతం సూతమాగధాః.తుష్టువుర్వాగ్విశేషజ్ఞాస్స్తవైర్మఙ్గలసంహితైః৷৷2.81.1৷৷"},{"sloka":"సువర్ణకోణాభిహతః ప్రాణదద్యామదున్దుభిః.దధ్ముశ్శఙ్ఖాంశ్చ శతశో నాదాంశ్చోచ్చావచస్వరాన్৷৷2.81.2৷৷"},{"sloka":"స తూర్యఘోష స్సుమహాన్దివమాపూరయన్నివ.భరతం శోకసన్తప్తం భూయశ్శోకైరరన్ధ్రయత్৷৷2.81.3৷৷"},{"sloka":"తతః ప్రబుద్ధో భరతస్తం ఘోషం సన్నివర్త్య చ.నాహం రాజేతి చాప్యుక్త్వా శత్రుఘ్నమిదమబ్రవీత్৷৷2.81.4৷৷"},{"sloka":"పశ్య శత్రుఘ్న! కైకేయ్యా లోకస్యాపకృతం మహత్.విసృజ్య మయి దుఃఖాని రాజా దశరథో గతః৷৷2.81.5৷৷"},{"sloka":"తస్యైషా ధర్మరాజస్య ధర్మమూలా మహాత్మనః.పరిభ్రమతి రాజ్య శ్రీర్నౌరివాకర్ణికా జలే৷৷2.81.6৷৷"},{"sloka":"యో హి న స్సుమహాన్నాథస్సోపి ప్రవ్రాజితో వనమ్.అనయా ధర్మముత్సృజ్య మాత్రా మే రాఘవస్స్వయమ్৷৷2.81.7৷৷"},{"sloka":"ఇత్యేవం భరతం ప్రేక్ష్య విలపన్తం విచేతనమ్.కృపణం రురుదుస్సర్వాస్సస్వరం యోషిత స్తదా৷৷ 2.81.8৷৷"},{"sloka":"తథా తస్మిన్విలపతి వసిష్ఠో రాజధర్మవిత్.సభామిక్ష్వాకునాథస్య ప్రవివేశ మహాయశాః৷৷2.81.9৷৷"},{"sloka":"శాతకుమ్భమయీం రమ్యాం మణిరత్నసమాకులామ్.సుధర్మామివ ధర్మాత్మా సగణః ప్రత్యపద్యత৷৷2.81.10৷৷"},{"sloka":"స కాఞ్చనమయం పీఠం సుఖాస్తరణసంవృతమ్.అధ్యాస్త సర్వవేదజ్ఞో దూతాననుశశాస చ৷৷2.81.11৷৷"},{"sloka":"బ్రాహ్మణాన్ క్షత్రియాన్వైశ్యనమాత్యాన్గణవల్లభాన్.క్షిప్రమానయతావ్యగ్రాః కృత్యమాత్యయికం హి నః৷৷2.81.12৷৷"},{"sloka":"సరాజభృత్యం శత్రుఘ్నం భరతం చ యశస్వినమ్.యుధాజితం సుమన్త్రం చ యే చ తత్ర హితా జనాః৷৷2.81.13৷৷"},{"sloka":"తతో హలహలాశబ్దస్సుమహాన్సమపద్యత.రథైరశ్వైర్గజైశ్చాపి జనానాముపగచ్ఛతామ్৷৷2.81.14৷৷"},{"sloka":"తతో భరతమాయాన్తం శతక్రతుమివామరాః.ప్రత్యనన్దన్ప్రకృతయో యథా దశరథం తథా৷৷2.81.15৷৷"},{"sloka":"హ్రద ఇవ తిమినాగసంవృతః స్తిమితజలో మణిశఙ్ఖశర్కరః.దశరథసుతశోభితా సభా సదశరథేవ బభౌ యథా పురా৷৷2.81.16৷৷"}]