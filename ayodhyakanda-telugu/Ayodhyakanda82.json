[{"sloka":"[Bharata addresses the assembly --- declines Vasistha's plea to accept the throne --- gets ready to depart for the forest with the citizens of Ayodhya.]తామార్యగణసమ్పూర్ణాం భరతః ప్రగ్రహాం సభామ్.దదర్శ బుద్ధిసమ్పన్నః పూర్ణచన్ద్రో నిశామివ৷৷2.82.1৷৷"},{"sloka":"ఆసనాని యథాన్యాయమార్యాణాం విశతాం తదా.వస్త్రాఙ్గరాగప్రభయా ద్యోతితా సా సభోత్తమా৷৷2.82.2৷৷"},{"sloka":"సా విద్వజ్జనసమ్పూర్ణా సభా సురుచిరా తదా.అదృశ్యత ఘనాపాయే పూర్ణచన్ద్రేవ శర్వరీ৷৷2.82.3৷৷"},{"sloka":"రాజ్ఞస్తు ప్రకృతీ స్సర్వా స్సమగ్రాః ప్రేక్ష్య ధర్మవిత్.ఇదం పురోహితో వాక్యం భరతం మృదు చాబ్రవీత్৷৷2.82.4৷৷"},{"sloka":"తాత! రాజా దశరథ స్స్వర్గతో ధర్మమాచరన్.ధనధాన్యవతీం స్ఫీతాం ప్రదాయ పృథివీం తవ৷৷2.82.5৷৷"},{"sloka":"రామస్తథా సత్యధృతిస్సతాం ధర్మమనుస్మరన్.నాజహాత్పితురాదేశం శశీ జ్యోత్స్నామివోదితః৷৷2.82.6৷৷"},{"sloka":"పిత్రా భ్రాత్రా చ తే దత్తం రాజ్యం నిహతకణ్టకమ్.తద్భుఙ్క్ష్వ ముదితామాత్యః క్షిప్రమేవాభిషేచయ৷৷2.82.7৷৷"},{"sloka":"ఉదీచ్యా శ్చ ప్రతీచ్యా శ్చ దాక్షిణాత్యాశ్చ కేవలాః.కోట్యాపరాన్తాస్సాముద్రారత్నాన్యభిహరన్తుతే৷৷2.82.8৷৷"},{"sloka":"తచ్ఛ్రుత్వా భరతో వాక్యం శోకేనాభిపరిప్లుతః.జగామ మనసా రామం ధర్మజ్ఞో ధర్మకాఙ్క్షయా৷৷2.82.9৷৷"},{"sloka":"సబాష్పకలయా వాచా కలహంసస్వరో యువా.విలలాప సభామధ్యే జగర్హే చ పురోహితమ్৷৷2.82.10৷৷"},{"sloka":"చరితబ్రహ్మచర్యస్య విద్యాస్నాతస్య ధీమతః.ధర్మే ప్రయతమానస్య కో రాజ్యం మద్విధో హరేత్৷৷2.82.11৷৷"},{"sloka":"కథం దశరథాజ్జాతో భవేద్రాజ్యాపహారకః.రాజ్యం చాహం చ రామస్య ధర్మం వక్తుమిహార్హసి৷৷2.82.12৷৷"},{"sloka":"జ్యేష్ఠ శ్శ్రేష్ఠశ్చ ధర్మాత్మా దిలీపనహుషోపమః.లబ్ధుమర్హతి కాకుత్స్థో రాజ్యం దశరథో యథా৷৷2.82.13৷৷"},{"sloka":"అనార్యజుష్టమస్వర్గ్యం కుర్యాం పాపమహం యది.ఇక్ష్వాకూణామహం లోకే భవేయం కులపాంసనః৷৷2.82.14৷৷"},{"sloka":"యద్ధి మాత్రా కృతం పాపం నాహం తదపి రోచయే.ఇహస్థో వనదుర్గస్థం నమస్యామి కృతాఞ్జలిః৷৷2.82.15৷৷"},{"sloka":"రామమేవానుగచ్ఛామి రాజా స ద్విపదాం వరః.త్రయాణామపి లోకానాం రాజ్యమర్హతి రాఘవః৷৷2.82.16৷৷"},{"sloka":"తద్వాక్యం ధర్మసంయుక్తం శ్రుత్వా సర్వే సభాసదః.హర్షాన్ముముచురశ్రూణి రామే నిహితచేతసః৷৷2.82.17৷৷"},{"sloka":"యది త్వార్యం న శక్ష్యామి వినివర్తయితుం వనాత్.వనే తత్రైవ వత్స్యామి యథార్యో లక్ష్మణస్తథా৷৷2.82.18৷৷"},{"sloka":"సర్వోపాయం తు వర్తిష్యే వినివర్తయితుం బలాత్.సమక్షమార్యమిశ్రాణాం సాధూనాం గుణవర్తినామ్৷৷2.82.19৷৷"},{"sloka":"విష్టికర్మాన్తికా స్సర్వే మార్గశోధకరక్షకాః.ప్రస్థాపితా మయా పూర్వం యత్రాపి మమ రోచతే৷৷2.82.20৷৷"},{"sloka":"ఏవముక్త్వా తు ధర్మాత్మా భరతో భ్రాతృవత్సలః.సమీపస్థమువాచేదం సుమన్త్రం మన్త్రకోవిదమ్৷৷2.82.21৷৷"},{"sloka":"తూర్ణముత్థాయ గచ్ఛ త్వం సుమన్త్ర! మమ శాసనాత్.యాత్రామాజ్ఞాపయ క్షిప్రం బలం చైవ సమానయ৷৷2.82.22৷৷"},{"sloka":"ఏవముక్త స్సుమన్త్రస్తు భరతేన మహాత్మనా.హృష్టస్తదాదిశత్సర్వం యథాసన్దిష్టమిష్టవత్৷৷2.82.23৷৷"},{"sloka":"తాః ప్రహృష్టాః ప్రకృతయో బలాధ్యక్షా బలస్య చ.శ్రుత్వా యాత్రాం సమాజ్ఞప్తాం రాఘవస్య నివర్తనే৷৷2.82.24৷৷"},{"sloka":"తతో యోధాఙ్గనా స్సర్వా భర్త్రూన్సర్వాన్గృహేగృహే.యాత్రాగమనమాజ్ఞాయ త్వరయన్తి స్మ హర్షితాః৷৷2.82.25৷৷"},{"sloka":"తే హయైర్గోరథైశ్శీఘ్రైస్స్యన్దనైశ్చ మహాజవైఃసహ యోధైర్బలాధ్యక్షా బలం సర్వమచోదయన్৷৷2.82.26৷৷"},{"sloka":"సజ్జం తు తద్బలం దృష్ట్వా భరతో గురుసన్నిధౌ.రథం మే త్వరయస్వేతి సుమన్త్రం పార్శ్వతోబ్రవీత్৷৷2.82.27৷৷"},{"sloka":"భరతస్య తు తస్యాజ్ఞాం ప్రతిగృహ్య చ హర్షితః.రథం గృహీత్వా ప్రయయౌ యుక్తం పరమవాజిభిః৷৷2.82.28৷৷"},{"sloka":"స రాఘవ స్సత్యధృతిః ప్రతాపవాన్ బ్రువన్ సుయుక్తం దృఢసత్యవిక్రమః.గురుం మహారణ్యగతం యశస్వినం ప్రసాదయిష్యన్భరతోబ్రవీత్తదా৷৷2.82.29৷৷"},{"sloka":"తూర్ణం సముత్థాయ సుమన్త్ర! గచ్ఛ బలస్య యోగాయ బలప్రధానాన్.ఆనేతుమిచ్ఛామి హి తం వనస్థం ప్రసాద్య రామం జగతో హితాయ৷৷2.82.30৷৷"},{"sloka":"ససూతపుత్రో భరతేన సమ్యగాజ్ఞాపితస్సమ్పరిపూర్ణకామః.శశాస సర్వాన్ప్రకృతిప్రధానాన్బలస్య ముఖ్యాంశ్చ సుహృజ్జనం చ৷৷2.82.31৷৷"},{"sloka":"తత స్సముత్థాయ కులే కులే తే రాజన్యవైశ్యా వృషలాశ్చ విప్రాః.అయూయుజన్నుష్ట్రఖరాన్రథాంశ్చ నాగాన్హయాంశ్చైవ కులప్రసూతాన్৷৷2.82.32৷৷"}]