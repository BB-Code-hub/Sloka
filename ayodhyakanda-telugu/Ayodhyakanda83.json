[{"sloka":"[Bharata's journey with queens, ministers and all others.]తత స్సముత్థితః కాల్యమాస్థాయ స్యన్దనోత్తమమ్.ప్రయయౌ భరతశ్శీఘ్రం రామదర్శనకాఙ్క్షయా৷৷2.83.1৷৷"},{"sloka":"అగ్రతః ప్రయయుస్తస్య సర్వే మన్త్రిపురోధసః.అధిరుహ్య హయైర్యుక్తాన్రథాన్సూర్యరథోపమాన్৷৷2.83.2৷৷"},{"sloka":"నవనాగసహస్రాణి కల్పితాని యథావిధి.అన్వయుర్భరతం యాన్తమిక్ష్వాకుకులనన్దనమ్৷৷2.83.3৷৷"},{"sloka":"షష్టీ రథసహస్రాణి ధన్వినో వివిధాయుధాః.అన్వయుర్భరతం యాన్తం రాజపుత్రం యశస్వినమ్৷৷2.83.4৷৷"},{"sloka":"శతం సహస్రాణ్యశ్వానాం సమారూఢాని రాఘవమ్.అన్వయుర్భరతం యాన్తం సత్యసన్ధం జితేన్ద్రియమ్৷৷2.83.5৷৷"},{"sloka":"కైకేయీ చ సుమిత్రా చ కౌసల్యా చ యశస్వినీ.రామానయనసంహృష్టా యయుర్యానేన భాస్వతా৷৷2.83.6৷৷"},{"sloka":"ప్రయాతాశ్చార్యసఙ్ఘాతా రామం ద్రష్టుం సలక్ష్మణమ్.తస్యైవ చ కథాశ్చిత్రాః కుర్వాణా హృష్టమానసాః৷৷2.83.7৷৷"},{"sloka":"మేఘశ్యామం మహాబాహుం స్థిరసత్త్వం దృఢవ్రతమ్.కదా ద్రక్ష్యామహే రామం జగత శ్శోకనాశనమ్৷৷2.83.8৷৷"},{"sloka":"దృష్ట ఏవ హి న శ్శోకమపనేష్యతి రాఘవః.తమ స్సర్వస్య లోకస్య సముద్యన్నివ భాస్కరః৷৷2.83.9৷৷"},{"sloka":"ఇత్యేవం కథయన్తస్తే సమ్ప్రహృష్టాః కథా శ్శుభాః.పరిష్వజానాశ్చాన్యోన్యం యయుర్నాగరికా జనాః৷৷2.83.10৷৷"},{"sloka":"యే చ తత్రాపరే సర్వే సమ్మతా యే చ నైగమాః.రామం ప్రతి యయుర్హృష్టా స్సర్వాః ప్రకృతయస్తథా৷৷2.83.11৷৷"},{"sloka":"మణికారాశ్చ యే కేచిత్కుమ్భకారాశ్చ శోభనాః.సూత్రకర్మకృతశ్చైవ యే చ శస్త్రోపజీవినః.2.83.12৷৷మయూరకాః క్రాకచికా రోచకా వేధకాస్తథా.దన్తకారా స్సుధాకారా స్తథా గన్ధోపజీవినః৷৷2.83.13৷৷సువర్ణకారాః ప్రఖ్యాతాస్తథా కమ్బలధావకాః.స్నాపకోష్ణోదకా వైద్యాధూపకాశ్శౌణ్డికాస్తథా৷৷2.83.14৷৷రజకాస్తున్నవాయాశ్చ గ్రామఘోషమహత్తరాః.శైలూషాశ్చ సహ స్త్రీభిర్యయుః కైవర్తకాస్తథా৷৷2.83.15৷৷"},{"sloka":"సమాహితా వేదవిదో బ్రాహ్మణా వృత్తసమ్మతాః.గోరథైర్భరతం యాన్తమనుజగ్ము స్సహస్రశః৷৷2.83.16৷৷"},{"sloka":"సువేషా శ్శుద్ధవసనాస్తామ్రమృష్టానులేపనాః.సర్వే తే వివిధైర్యానై శ్శనైర్భరతమన్వయుః৷৷2.83.17৷৷"},{"sloka":"ప్రహృష్టముదితా సేనా సాన్వయాత్కైకయీసుతమ్.భ్రాతురానయనే యాన్తం భరతం భ్రాతృవత్సలమ్৷৷2.83.18৷৷"},{"sloka":"తే గత్వా దూరమధ్వానం రథయానాశ్వకుఞ్జరైః.సమాసేదుస్తతో గఙ్గాం శృఙ్గీబేరపురం ప్రతి৷৷2.83.19৷৷యత్ర రామసఖో వీరో గుహో జ్ఞాతిగణైర్వృతః.నివసత్యప్రమాదేన దేశం తం పరిపాలయన్৷৷2.83.20৷৷"},{"sloka":"ఉపేత్య తీరం గఙ్గాయాశ్చక్రవాకైరలఙ్కృతమ్.వ్యవాతిష్ఠత సా సేనా భరతస్యానుయాయినీ৷৷2.83.21৷৷"},{"sloka":"నిరీక్ష్యానుగతాం సేనాం తాం చ గఙ్గాం శివోదకామ్.భరతస్సచివాన్సర్వానబ్రవీద్వాక్యకోవిదః৷৷2.83.22৷৷"},{"sloka":"నివేశయత మే సైన్యమభిప్రాయేణ సర్వతః.విశ్రాన్తాః ప్రతరిష్యామశ్శ్వ ఇదానీమిమాం నదీమ్৷৷2.83.23৷৷"},{"sloka":"దాతుం చ తావదిచ్ఛామి స్వర్గతస్య మహీపతేః.ఔర్ధ్వదేహనిమిత్తార్థమవతీర్యోదకం నదీమ్৷৷2.83.24৷৷"},{"sloka":"తస్యైవం బ్రువతోమాత్యాస్తథేత్యుక్త్వా సమాహితాః.న్యవేశయంస్తాం ఛన్దేన స్వేన స్వేన పృథక్పృథక్৷৷2.83.25৷৷"},{"sloka":"నివేశ్య గఙ్గామను తాం మహానదీం చమూం విధానైః పరిబర్హశోభినీమ్.ఉవాస రామస్య తదా మహాత్మనో విచిన్తయానో భరతో నివర్తనమ్৷৷2.83.26৷৷"}]