[{"sloka":"[Guha spots from a distance Bharata's army approaching --- wants to know the intentions of Bharata --- convinced of Bharata's loyalty, he extends warn hospitality.]తతో నివిష్టాం ధ్వజినీం గఙ్గామన్వాశ్రితాం నదీమ్.నిషాదరాజో దృష్ట్వైవ జ్ఞాతీన్సన్త్వరితోబ్రవీత్৷৷2.84.1৷৷"},{"sloka":"మహతీయమితస్సేనా సాగరాభా ప్రదృశ్యతే.నాస్యాన్తమధిగచ్ఛామి మనసాపి విచిన్తయన్৷৷2.84.2৷৷"},{"sloka":"యథా తు ఖలు దుర్బుద్ధిర్భరత స్స్వయమాగతః.స ఏష హి మహాకాయః కోవిదారధ్వజో రథే৷৷2.84.3৷৷"},{"sloka":"బన్ధయిష్యతి వా దాశానథవాస్మాన్వధిష్యతి.అథ దాశరథిం రామం పిత్రా రాజ్యాద్వివాసితమ్৷৷2.84.4৷৷సమ్పన్నాం శ్రియమన్విచ్ఛన్స్తస్య రాజ్ఞ స్సుదుర్లభామ్.భరతః కైకయీపుత్రో హన్తుం సమధిగచ్ఛతి৷৷2.84.5৷৷"},{"sloka":"భర్తాచైవ సఖాచైవ రామో దాశరథిర్మమ.తస్యార్థకామాస్సన్నద్ధా గఙ్గానూపే ప్రతిష్ఠత৷৷2.84.6৷৷"},{"sloka":"తిష్ఠన్తు సర్వే దాశాశ్చ గఙ్గామన్వాశ్రితా నదీమ్.బలయుక్తా నదీరక్షా మాంసమూలఫలాశనాః৷৷2.84.7৷৷"},{"sloka":"నావాం శతానాం పఞ్చానాం కైవర్తానాం శతం శతమ్.సన్నద్ధానాం తథా యూనాం తిష్ఠన్త్విత్యభ్యచోదయత్৷৷2.84.8৷৷"},{"sloka":"యదాదుష్టస్తు భరతో రామస్యేహ భవిష్యతి.సేయం స్వస్తిమతీ సేనా గఙ్గామద్య తరిష్యతి৷৷2.84.9৷৷"},{"sloka":"ఇత్యుక్త్వోపాయనం గృహ్య మత్స్యమాంసమధూని చ.అభిచక్రామ భరతం నిషాదాధిపతిర్గుహః৷৷2.84.10৷৷"},{"sloka":"తమాయాన్తం తు సమ్ప్రేక్ష్య సూతపుత్రః ప్రతాపవాన్.భరతాయాచచక్షేథ వినయజ్ఞో వినీతవత్৷৷2.84.11৷৷"},{"sloka":"ఏష జ్ఞాతిసహస్రేణ స్థపతిః పరివారితః.కుశలో దణ్డకారణ్యే వృద్ధో భ్రాతుశ్చ తే సఖా৷৷2.84.12৷৷"},{"sloka":"తస్మాత్పశ్యతు కాకుత్స్థ! త్వాం నిషాదాధిపో గుహః.అసంశయం విజానీతే యత్ర తౌ రామలక్ష్మణౌ৷৷2.84.13৷৷"},{"sloka":"ఏతత్తు వచనం శ్రుత్వా సుమన్త్రాద్భరత శ్శుభమ్.ఉవాచ వచనం శీఘ్రం గుహః పశ్యతు మామితి৷৷2.84.14৷৷"},{"sloka":"లబ్ధ్వాభ్యనుజ్ఞాం సంహృష్టో జ్ఞాతిభిః పరివారితః.ఆగమ్య భరతం ప్రహ్వో గుహో వచనమబ్రవీత్৷৷2.84.15৷৷"},{"sloka":"నిష్కుటశ్చైవ దేశోయం వఞ్చితాశ్చాపి తే వయమ్.నివేదయామస్తే సర్వే స్వకే దాసకులే వస৷৷2.84.16৷৷"},{"sloka":"అస్తి మూలం ఫలఞ్చైవ నిషాదైస్సముపాహృతమ్.ఆర్ద్రం చ మాంసం శుష్కం చ వన్యం చోచ్చావచం మహత్৷৷2.84.17৷৷"},{"sloka":"ఆశంసే స్వాశితా సేనా వత్స్యతీమాం విభావరీమ్.అర్చితో వివిధైః కామై శ్శ్వ స్ససైన్యో గమిష్యసి৷৷2.84.18৷৷"}]