[{"sloka":"[Bharata expresses his desire to bring back Rama --- enquires the way to Bharadwaja's hermitage.]ఏవముక్తస్తు భరతో నిషాదాధిపతిం గుహమ్.ప్రత్యువాచ మహాప్రాజ్ఞో వాక్యం హేత్వర్థసంహితమ్৷৷2.85.1৷৷"},{"sloka":"ఊర్జితః ఖలు తే కామః కృతో మమ గురోస్సఖే.యో మే త్వమీదృశీం సేనామేకోభ్యర్చితుమిచ్ఛసి৷৷2.85.2৷৷"},{"sloka":"ఇత్యుక్త్వా తు మహాతేజా గుహం వచనముత్తమమ్.అబ్రవీద్భరత శ్శ్రీమాననిషాదాధిపతిం పునః৷৷2.85.3৷৷"},{"sloka":"కతరేణ గమిష్యామి భరద్వాజాశ్రమం గుహ.గహనోయం భృశం దేశో గఙ్గానూపో దురత్యయః৷৷2.85.4৷৷"},{"sloka":"తస్య తద్వచనం శ్రుత్వా రాజపుత్రస్య ధీమతః.అబ్రవీత్ప్రాఞ్జలిర్వాక్యం గుహో గహనగోచరః৷৷2.85.5৷৷"},{"sloka":"దాశాస్త్వానుగమిష్యన్తి ధన్వినస్సుసమాహితాః.అహం త్వానుగమిష్యామి రాజపుత్ర మహాయశః৷৷2.85.6৷৷"},{"sloka":"కచ్ఛిన్నదుష్టో వ్రజసి రామస్యాక్లిష్టకర్మణః.ఇయం తే మహతీ సేనా శఙ్కాం జనయతీవ మే৷৷2.85.7৷৷"},{"sloka":"తమేవమభిభాషన్తమాకాశ ఇవ నిర్మలః.భరతశ్శ్లక్ష్ణయా వాచా గుహం వచనమబ్రవీత్৷৷2.85.8৷৷"},{"sloka":"మాభూత్స కాలో యత్కష్టం న మాం శఙ్కితుమర్హసి.రాఘవ స్సహి మే భ్రాతా జ్యేష్ఠః పితుసమో మతః৷৷2.85.9৷৷"},{"sloka":"తం నివర్తయితుం యామి కాకుత్స్థం వనవాసినమ్.బుద్ధిరన్యా న తే కార్యా గుహ సత్యం బ్రవీమి తే৷৷2.85.10৷৷"},{"sloka":"స తు సంహృష్టవదన శ్శ్రుత్వా భరతభాషితమ్.పునరేవాబ్రవీద్వాక్యం భరతం ప్రతి హర్షితః৷৷2.85.11৷৷"},{"sloka":"ధన్యస్త్వం న త్వయా తుల్యం పశ్యామి జగతీతలే.అయత్నాదాగతం రాజ్యం యస్త్వం త్యక్తుమిహేచ్ఛసి৷৷2.85.12৷৷"},{"sloka":"శాశ్వతీ ఖలు తే కీర్తిర్లోకాననుచరిష్యతి.యస్త్వం కృచ్ఛ్రగతం రామం ప్రత్యానయితుమిచ్ఛసి৷৷2.85.13৷৷"},{"sloka":"ఏవం సమ్భాషమాణస్య గుహస్య భరతం తదా.బభౌ నష్టప్రభస్సూర్యో రజనీ చాభ్యవర్తత৷৷2.85.14৷৷"},{"sloka":"సన్నివేశ్య స తాం సేనాం గుహేన పరితోషితః.శత్రుఘ్నేన సహ శ్రీమాఞ్ఛయనం సముపాగమత్৷৷2.85.15৷৷"},{"sloka":"రామచిన్తామయ శ్శోకో భరతస్య మహాత్మనః.ఉపస్థితో హ్యనర్హస్య ధర్మప్రేక్షస్య తాదృశః৷৷2.85.16৷৷"},{"sloka":"అన్తర్దాహేన దహనస్సన్తాపయతి రాఘవమ్.వనదాహాభిసన్తప్తం గూఢోగ్నిరివ పాదపమ్৷৷2.85.17৷৷"},{"sloka":"ప్రసృతస్సర్వగాత్రేభ్యస్స్వేదం శోకాగ్నిసమ్భవమ్.యథా సూర్యాంశుసన్తప్తో హిమవాన్ ప్రసృతోహిమమ్৷৷2.85.18৷৷"},{"sloka":"ధ్యాననిర్ధరశైలేన వినిశ్శ్వసితధాతునా.దైన్యపాదపసంఘేన శోకాయాసాధిశృఙ్గిణా৷৷2.85.19৷৷ప్రమోహానన్తసత్త్వేన సన్తాపౌషధివేణునా.ఆక్రాన్తో దుఃఖశైలేన మహతా కైకయీసుతః৷৷2.85.20৷৷"},{"sloka":"వినిశ్శ్వసన్వై భృశదుర్మనాస్తతః ప్రమూఢసంజ్ఞః పరమాపదం గతః.శమం న లేభే హృదయజ్వరార్దితో నరర్షభో యూథహతో యథర్షభః৷৷2.85.21৷৷"},{"sloka":"గుహేన సార్ధం భరతస్సమాగతో మహానుభావస్సజనస్సమాహితః.సుదుర్మనాస్తం భరతం తదా పునర్గుహ స్సమాశ్వాసయదగ్రజం ప్రతి৷৷2.85.22৷৷"}]