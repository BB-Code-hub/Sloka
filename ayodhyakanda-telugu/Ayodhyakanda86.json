[{"sloka":"[Guha's reminiseesces.]ఆచచక్షేథ సద్భావం లక్ష్మణస్య మహాత్మనః.భరతాయాప్రమేయాయ గుహో గహనగోచరః৷৷2.86.1৷৷"},{"sloka":"తం జాగ్రతం గుణైర్యుక్తం శరచాపాసిధారిణమ్.భ్రాతృగుప్త్యర్థమత్యన్తమహం లక్ష్మణమబృవమ్৷৷2.86.2৷৷"},{"sloka":"ఇయం తాత! సుఖా శయ్యా త్వదర్థముపకల్పితా.ప్రత్యాశ్వసిహి శేష్వాస్యాం సుఖం రాఘవనన్దన৷৷2.86.3৷৷"},{"sloka":"ఉచితోయం జనస్సర్వో దుఃఖానాం త్వం సుఖోచితః.ధర్మాత్మంస్తస్య గుప్త్యర్థం జాగరిష్యామహే వయమ్৷৷2.86.4৷৷"},{"sloka":"నహి రామాత్ప్రియతరో మమాస్తి భువి కశ్చన.మోత్సుకోభూర్బ్రవీమ్యేతదప్యసత్యం తవాగ్రతః৷৷2.86.5৷৷"},{"sloka":"అస్య ప్రసాదాదాశంసే లోకేస్మిన్ సుమహద్యశః.ధర్మావాప్తిం చ విపులామర్థకామౌ చ కేవలమ్৷৷2.86.6৷৷"},{"sloka":"సోహం ప్రియసఖం రామం శయానం సహ సీతయా.రక్షిష్యామి ధనుష్పాణి స్సర్వై స్స్వైర్జ్ఞాతిభిస్సహ৷৷2.86.7৷৷"},{"sloka":"న హి మేవిదితం కిఞ్చిద్వనేస్మింశ్చరత స్సదా.చతురఙ్గం హ్యపి బలం ప్రసహేమ వయం యుధి৷৷2.86.8৷৷"},{"sloka":"ఏవమస్మాభిరుక్తేన లక్ష్మణేన మహాత్మనా.అనునీతా వయం సర్వే ధర్మమేవానుపశ్యతా৷৷ 2.86.9৷৷"},{"sloka":"కథం దాశరథౌ భూమౌ శయానే సహ సీతయా.శక్యా నిద్రా మయా లబ్ధుం జీవితం వా సుఖాని వా৷৷2.86.10৷৷"},{"sloka":"యో న దేవాసురైస్సర్వైశ్శక్యః ప్రసహితుం యుధి.తం పశ్య గుహ! సంవిష్టం తృణేషు సహ సీతయా৷৷2.86.11৷৷"},{"sloka":"మహతా తపసా లబ్ధో వివిధైశ్చ పరిశ్రమైః.ఏకో దశరథస్యైష పుత్రస్సదృశలక్షణః৷৷2.86.12৷৷"},{"sloka":"అస్మిన్ప్రవ్రాజితే రాజా న చిరం వర్తయిష్యతి.విధవా మేదినీ నూనం క్షిప్రమేవ భవిష్యతి৷৷2.86.13৷৷"},{"sloka":"వినద్య సుమహానాదం శ్రమేణోపరతాః స్త్రియః.నిర్ఘోషో విరతో నూనమధ్య రాజనివేశనే৷৷2.86.14৷৷"},{"sloka":"కౌసల్యా చైవ రాజా చ తథైవ జననీ మమ.నాశంసే యది జీవేయుస్సర్వే తే శర్వరీమిమామ్৷৷2.86.15৷৷"},{"sloka":"జీవేదపి చ మే మాతా శత్రుఘ్నస్యాన్వవేక్షయా.దుఃఖితా యా తు కౌసల్యా వీరసూర్వినశిష్యతి৷৷2.86.16৷৷"},{"sloka":"అతిక్రాన్తమతిక్రాన్తమనవాప్య మనోరథమ్.రాజ్యే రామమనిక్షిప్య పితా మే వినశిష్యతి৷৷2.86.17৷৷"},{"sloka":"సిద్ధార్థాః పితరం వృత్తం తస్మిన్కాలే హ్యుపస్థితే.ప్రేతకార్యేషు సర్వేషు సంస్కరిష్యన్తి భూమిపమ్৷৷2.86.18৷৷"},{"sloka":"రమ్యచత్వరసంస్థానాం సువిభక్తమహాపథామ్.హర్మ్యప్రాసాదమ్పన్నాం సర్వరత్నవిభూషితామ్৷৷2.86.19৷৷గజాశ్వరథసంబాధాం తూర్యనాదవినాదితామ్.సర్వకల్యాణసంపూర్ణాం హృష్టపుష్టజనాకులామ్৷৷2.86.20৷৷ఆరామోద్యానసంపూర్ణాం సమాజోత్సవశాలినీమ్.సుఖితా విచరిష్యన్తి రాజధానీం పితుర్మమ৷৷2.86.21৷৷"},{"sloka":"అపిసత్యప్రతిజ్ఞేన సార్ధం కుశలినా వయం.నివృత్తే సమయే హ్యస్మిన్ సుఖితాః ప్రవిశేమహి৷৷2.86.22৷৷"},{"sloka":"పరిదేవయమానస్య తస్యైవం సుమహాత్మనః.తిష్ఠతో రాజపుత్రస్య శర్వరీ సాత్యవర్తత৷৷2.86.23৷৷"},{"sloka":"ప్రభాతే విమలే సూర్యే కారయిత్వా జటా ఉభౌ.అస్మిన్ భాగీరథీతీరే సుఖం సన్తారితౌ మయా৷৷2.86.24৷৷"},{"sloka":"జటాధరౌ తౌ ద్రుమచీరవాససౌ మహాబలౌ కుఞ్జరయూథపోపమౌ.వరేషుచాపాసిధరౌ పరన్తపౌ వ్యపేక్షమాణౌ సహ సీతయా గతౌ৷৷2.86.25৷৷"}]