[{"sloka":"[Bharata enquires about Rama, Sita and Lakshmana --- Guha narrates to Kausalya how Rama, Sita and Lakshmana spent their time, matted their hair and slept on grass.]గుహస్య వచనం శ్రుత్వా భరతో భృశమప్రియమ్.ధ్యానం జగామ తత్రైవ యత్ర తచ్ఛ్రుతమప్రియమ్৷৷2.87.1৷৷"},{"sloka":"సుకుమారో మహాసత్త్వస్సింహస్కన్ధో మహాభుజః.పుణ్డరీకవిశాలాక్ష స్తరుణః ప్రియదర్శనః৷৷2.87.2৷৷ప్రత్యాశ్వస్య ముహూర్తం తు కాలం పరమదుర్మనాః.పపాత సహసా తోత్రైర్హ్యతివిద్ధ ఇవ ద్విపః৷৷2.87.3৷৷"},{"sloka":"తదవస్థం తు భరతం శత్రుఘ్నోనన్తరస్థితః.పరిష్వజ్య రురోదోచ్చైర్విసంజ్ఞశ్శోకకర్శితః৷৷2.87.4৷৷"},{"sloka":"తతస్సర్వాస్సమాపేతుర్మాతరో భరతస్య తాః.ఉపవాసకృశా దీనా భర్తృవ్యసనకర్శితాః৷৷2.87.5৷৷"},{"sloka":"తాశ్చ తం పతితం భూమౌ రుదన్త్యః పర్యవారయన్.కౌసల్యా త్వనుసృత్యైనం దుర్మనాః పరిషస్వజే৷৷2.87.6৷৷"},{"sloka":"వత్సలా స్వం యథా వత్సముపగూహ్య తపస్వినీ.పరిపప్రచ్ఛ భరతం రుదన్తీ శోకలాలసా৷৷2.87.7৷৷"},{"sloka":"పుత్ర వ్యాధిర్న తే కచ్చిచ్ఛరీరం పరిబాధతే.అద్య రాజకులస్యాస్య త్వదధీనం హి జీవితమ్৷৷2.87.8৷৷"},{"sloka":"త్వాం దృష్ట్వా పుత్ర! జీవామి రామే సభ్రాతృకేగతే.వృత్తే దశరథే రాజ్ఞి నాథ ఏకస్త్వమద్య నః৷৷2.87.9৷৷"},{"sloka":"కచ్చిన్న లక్ష్మణే పుత్ర! శ్రుతం తే కించదప్రియమ్.పుత్రే వాప్యేకపుత్రాయా స్సహభార్యే వనం గతే৷৷2.87.10৷৷"},{"sloka":"స ముహూర్తం సమాశ్వస్య రుదన్నేవ మహాయశాః.కౌసల్యాం పరిసాన్త్వేద్యం గుహం వచనమబ్రవీత్৷৷2.87.11৷৷"},{"sloka":"భ్రాతా మే క్వావసద్రాత్రౌ క్వ సీతా క్వ చ లక్ష్మణః.అస్వపచ్ఛయనే కస్మిన్ కిం భుక్త్వా గుహ శంస మే৷৷2.87.12৷৷"},{"sloka":"సోబ్రవీద్భరతం హృష్టో నిషాదాధిపతిర్గుహః.యద్విధం ప్రతిపేదే చ రామే ప్రియహితేతిథౌ৷৷2.87.13৷৷"},{"sloka":"అన్నముచ్చావచం భక్షాః ఫలాని వివిధాని చ.రామాయాభ్యవహారార్థం బహుచోపహృతం మయా৷৷2.87.14৷৷"},{"sloka":"తత్సర్వం ప్రత్యనుజ్ఞాసీద్రామ స్సత్యపరాక్రమః.న తు తత్ప్రత్యగృహ్ణాత్స క్షత్రధర్మమనుస్మరన్৷৷2.87.15৷৷"},{"sloka":"న హ్యస్మాభిః ప్రతిగ్రాహ్యం సఖే! దేయం తు సర్వదా.ఇతి తేన వయం రాజన్ననునీతా మహాత్మనా৷৷2.87.16৷৷"},{"sloka":"లక్ష్మణేన సమానీతం పీత్వా వారి మహాయశాః.ఔపవాస్యం తదాకార్షీద్రాఘవస్సహ సీతయా৷৷2.87.17৷৷"},{"sloka":"తతస్తు జలశేషేణ లక్ష్మణోప్యకరోత్తదా.వాగ్యతాస్తే త్రయ స్సన్ధ్యాం సముపాసత సంహితాః৷৷2.87.18৷৷"},{"sloka":"సౌమిత్రిస్తు తతః పశ్చాదకరోత్స్వాస్తరం శుభమ్.స్వయమానీయ బర్హీంషి క్షిప్రం రాఘవకారణాత్৷৷2.87.19৷৷"},{"sloka":"తస్మిన్సమావిశద్రామ స్స్వాస్తరే సహ సీతయా.ప్రక్షాల్య చ తయోః పాదావపచక్రామ లక్ష్మణః৷৷2.87.20৷৷"},{"sloka":"ఏతత్తదిఙ్గుదీమూలమిదమేవ చ తత్తృణమ్.యస్మిన్రామశ్చ సీతా చ రాత్రిం తాం శయితావుభౌ৷৷2.87.21৷৷"},{"sloka":"నియమ్య పృష్ఠే తు తలాఙ్గులిత్రవాన్ శరైస్సుపూర్ణావిషుధీ పరన్తపః.మహాద్ధను స్సజ్యముపోహ్య లక్ష్మణో నిశామతిష్ఠత్పరితోస్య కేవలమ్৷৷2.87.22৷৷"},{"sloka":"తత స్త్వహంచోత్తమబాణచాపధృత్ స్థితోభవం తత్ర స యత్ర లక్ష్మణః.అతన్ద్రితైర్జ్ఞాతిభిరాత్తకార్ముకైర్మహేన్ద్రకల్పం పరిపాలయంస్తదా৷৷2.87.23৷৷"}]