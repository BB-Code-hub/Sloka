[{"sloka":"[Guha ferries Bharata, Satrughna and all others across Ganga --- Bharata sets out to meet sage Bharadwaja.]ఉష్య రాత్రిం తు తత్రైవ గఙ్గాకూలే స రాఘవః.భరతః కాల్యముత్థాయ శత్రుఘ్నమిదమబ్రవీత్৷৷2.89.1৷৷"},{"sloka":"శత్రుఘ్నోత్తిష్ఠ కిం శేషే నిషాదాధిపతిం గుహమ్.శీఘ్రమానయ భద్రం తే తారయిష్యతి వాహినీమ్৷৷2.89.2৷৷"},{"sloka":"జాగర్మి నాహం స్వపిమి తమేవార్యం విచిన్తయన్.ఇత్యేవమబ్రవీద్భ్రాత్తా శత్రుఘ్నోపి ప్రచోదితః৷৷2.89.3৷৷"},{"sloka":"ఇతి సంవదతోరేవమన్యోన్యం నరసింహయోః.ఆగమ్య ప్రాఞ్జలిః కాలే గుహో భరతమబ్రవీత్৷৷2.89.4৷৷"},{"sloka":"కచ్చిత్సుఖం నదీతీరేవాత్సీః కాకుత్స్థ శర్వరీమ్.కచ్చిత్తే సహ సైన్యస్య తావత్సర్వమనామయమ్৷৷2.89.5৷৷"},{"sloka":"గుహస్య వచనం శ్రుత్వా తత్తు స్నేహాదుదీరితమ్.రామస్యానువశో వాక్యం భరతోపీదమబ్రవీత్৷৷2.89.6৷৷"},{"sloka":"సుఖా న శ్శర్వరీ రాజన్! పూజితాశ్చాపి తే వయమ్.గఙ్గాం తు నౌభిర్బహ్వీభిర్దాశాస్సన్తారయన్తు నః৷৷2.89.7৷৷"},{"sloka":"తతో గుహ స్సన్త్వరితం శ్రుత్వా భరతశాసనమ్.ప్రతి ప్రవిశ్య నగరం తం జ్ఞాతిజనమబ్రవీత్৷৷2.89.8৷৷"},{"sloka":"ఉత్తిష్ఠత ప్రబుధ్యధ్వం భద్రమస్తు చ వస్సదా.నావ స్సమనుకర్షధ్వం తారయిష్యామ వాహినీమ్৷৷2.89.9৷৷"},{"sloka":"తే తథోక్తా స్సముత్థాయ త్వరితా రాజశాసనాత్.పఞ్చనావాం శతాన్యాశు సమానిన్యుస్సమన్తతః৷৷2.89.10৷৷"},{"sloka":"అన్యా స్స్వస్తికవిజ్ఞేయా మహాఘంటాధరా వరాః.శోభమానాః పతాకాభిర్యుక్తవాతాస్సుసంహతాః৷৷2.89.11৷৷"},{"sloka":"తత స్స్వస్తికవిజ్ఞేయాం పాణ్డుకమ్బలసంవృతామ్.సనన్దిఘోషాం కల్యాణీం గుహో నావముపాహరత్৷৷2.89.12৷৷"},{"sloka":"తామారురోహ భరతశ్శత్రుఘ్నశ్చ మహాబలః.కౌసల్యా చ సుమిత్రా చ యాశ్చాన్యా రాజయోషితః৷৷2.89.13৷৷పురోహితశ్చ తత్పూర్వం గురవో బ్రాహ్మణాశ్చ యే.అనన్తరం రాజదారాస్తదైవ శకటాపణాః৷৷2.89.14৷৷"},{"sloka":"ఆవాసమాదీపయతాం తీర్థం చాప్యవగాహతామ్.భాణ్డాని చాదదానానాం ఘోషస్త్రిదివమస్పృశత్৷৷2.89.15৷৷"},{"sloka":"పతాకిన్యస్తు తా నావస్స్వయం దాశైరధిష్ఠితాః.వహన్త్యో జనమారూఢం తదా సమ్పేతురాశుగాః৷৷2.89.16৷৷"},{"sloka":"నారీణామభిపూర్ణా స్తు కాశ్చిత్ కాశ్చిచ్చ వాజినామ్.కాశ్చిదత్ర వహన్తి స్మ యానయుగ్యం మహాధనమ్৷৷2.89.17৷৷"},{"sloka":"తా స్స్మ గత్వా పరం తీరమవరోప్య చ తం జనమ్.నివృత్తాః కాణ్డచిత్రాణి క్రియన్తే దాశబన్ధుభిః৷৷2.89.18৷৷"},{"sloka":"సవైజయన్తాస్తు గజా గజారోహప్రచోదితాః.తరన్త స్స్మ ప్రకాశన్తే సధ్వజా ఇవ పర్వతాః৷৷2.89.19৷৷"},{"sloka":"నావస్త్వారురుహుశ్చాన్యే ప్లవైస్తేరు స్తథాపరే.అన్యే కుమ్భఘటైస్తేరురన్యేతేరుశ్చ బాహుభిః৷৷2.89.20৷৷"},{"sloka":"సా పుణ్యా ధ్వజినీ గఙ్గాం దాశైస్సన్తారితా స్వయమ్.మైత్రే ముహూర్తే ప్రయయౌ ప్రయాగవనముత్తమమ్৷৷2.89.21৷৷"},{"sloka":"ఆశ్వాసయిత్వా చ చమూం మహాత్మా నివేశయిత్వా చ యథోపజోషమ్.ద్రష్టుం భరద్వాజమృషిప్రవర్య మృత్విగ్వృతస్సన్భరతః ప్రతస్థే৷৷2.89.22৷৷"},{"sloka":"స బ్రాహ్మణస్యాశ్రమమభ్యుపేత్య మహాత్మనో దేవపురోహితస్య.దదర్శ రమ్యోటజవృక్షషణ్డం మహద్వనం విప్రవరస్య రమ్యమ్৷৷2.89.23৷৷"}]