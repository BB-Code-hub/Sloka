[{"sloka":"[Instigated by Manthara, Kaikeyi enters the chamber of wrath.]ఏవముక్తా తు కైకేయీ క్రోధేన జ్వలితాననా.దీర్ఘముష్ణం వినిశ్వస్య మన్థరామిదమబ్రవీత్৷৷2.9.1৷৷"},{"sloka":"అద్య రామమితః క్షిప్రం వనం ప్రస్థాపయామ్యహమ్.యౌవరాజ్యే చ భరతం క్షిప్రమేవాభిషేచయే৷৷2.9.2৷৷"},{"sloka":"ఇదం త్విదానీం సమ్పశ్య కేనోపాయేన మన్థరే.భరతః ప్రాప్నుయాద్రాజ్యం న తు రామః కథఞ్చన৷৷2.9.3৷৷"},{"sloka":"ఏవముక్తా తయా దేవ్యా మన్థరా పాపదర్శినీ.రామార్థముపహింసన్తీ కైకేయీమిదమబ్రవీత్৷৷2.9.4৷৷"},{"sloka":"హన్తేదానీం ప్రవక్ష్యామి కైకేయి! శ్రూయతాం చ మే.యథా తే భరతో రాజ్యం పుత్రః ప్రాప్స్యతి కేవలమ్৷৷2.9.5৷৷"},{"sloka":"కిం న స్మరసి కైకేయి! స్మరన్తీ వా నిగూహసే.యదుచ్యమానమాత్మార్థం మత్తస్త్వం శ్రోతుమిచ్ఛసి৷৷2.9.6৷৷"},{"sloka":"మయోచ్యమానం యది తే శ్రోతుం ఛన్దో విలాసిని!.శ్రూయతామభిధాస్యామి శ్రుత్వా చాపి విమృశ్యతామ్৷৷2.9.7৷৷"},{"sloka":"శ్రుత్వైవం వచనం తస్యా మన్థరాయాస్తు కైకేయీ.కిఞ్చిదుత్థాయ శయనాత్స్వాస్తీర్ణాదిదమబ్రవీత్৷৷2.9.8৷৷"},{"sloka":"కథయ త్వం మమోపాయం కేనోపాయేన మన్థరే!.భరతః ప్రాప్నుయాద్రాజ్యం న తు రామః కథఞ్చన৷৷2.9.9৷৷"},{"sloka":"ఏవముక్తా తయా దేవ్యా మన్థరా పాపదర్శినీ.రామార్థముపహింసన్తీ కుబ్జా వచనమబ్రవీత్৷৷2.9.10৷৷"},{"sloka":"తవ దైవాసురే యుద్ధే సహ రాజర్షిభిః పతిః.అగచ్ఛత్త్వాముపాదాయ దేవరాజస్య సాహ్యకృత్৷৷2.9.11৷৷దిశమాస్థాయ వై దేవి! దక్షిణాం దణ్డకాన్ప్రతి.వైజయన్తమితి ఖ్యాతం పురం యత్ర తిమిధ్వజః৷৷2.9.12৷৷"},{"sloka":"స శమ్బర ఇతి ఖ్యాతశ్శతమాయో మహాసురః.దదౌ శక్రస్య సఙ్గ్రామం దేవసఙ్ఘైరనిర్జితః৷৷2.9.13৷৷"},{"sloka":"తస్మిన్మహతి సఙ్గ్రామే పురుషాన్క్షతవిక్షతాన్.రాత్రౌ ప్రసుప్తాన్ఘ్నన్తి స్మ తరసాసాద్య రాక్షసాః৷৷2.9.14৷৷"},{"sloka":"తత్రాకరోన్మహద్యుద్ధం రాజా దశరథస్తదా.అసురైశ్చ మహాబాహుశ్శస్త్రైశ్చ శకలీకృతః৷৷2.9.15৷৷"},{"sloka":"అపవాహ్య త్వయా దేవి! సఙ్గ్రామాన్నష్టచేతనః.తత్రాపి విక్షతశ్శస్త్రైః పతిస్తే రక్షితస్త్వయా৷৷2.9.16৷৷"},{"sloka":"తుష్టేన తేన దత్తౌ తే ద్వౌ వరౌ శుభదర్శనే!.స త్వయోక్తః పతిర్దేవి  యదేచ్ఛేయం తదా వరౌ৷৷2.9.17৷৷గృహ్ణీయామితి తత్తేన తథేత్యుక్తం మహాత్మనా."},{"sloka":"అనభిజ్ఞామ్హ్యహం దేవి! త్వయైవ కథితా పురా৷৷2.9.18৷৷కథైషా తవ తు స్నేహాన్మనసా ధార్యతే మయా.రామాభిషేకసమ్భారాన్నిగృహ్య వినివర్తయ৷৷2.9.19৷৷"},{"sloka":"తౌ వరౌ యాచ భర్తారం భరతస్యాభిషేచనమ్.ప్రవ్రాజనం చ రామస్య త్వం వర్షాణి చతుర్దశ৷৷2.9.20৷৷"},{"sloka":"చతుర్దశ హి వర్షాణి రామే ప్రవ్రాజితే వనమ్.ప్రజాభావగతస్నేహస్స్థిరః పుత్రో భవిష్యతి৷৷2.9.21৷৷"},{"sloka":"క్రోధాగారం ప్రవిశ్యాద్య క్రుద్ధేవాశ్వపతేస్సుతే!.శేష్వానన్తర్హితాయాం త్వం భూమౌ మలినవాసినీ৷৷2.9.22৷৷"},{"sloka":"మాస్మైనం ప్రత్యుదీక్షేథా మా చైనమభిభాషథాః.రుదన్తీ చాపి తం దృష్ట్వా జగత్యాం శోకలాలసా৷৷2.9.23৷৷"},{"sloka":"దయితా త్వం సదా భర్తురత్ర మే నాస్తి సంశయః.త్వత్కృతే స మహారాజో విశేదపి హుతాశనమ్৷৷2.9.24৷৷"},{"sloka":"న త్వాం క్రోధయితుం శక్తో న క్రృద్ధాం ప్రత్యుదీక్షితుమ్.తవ ప్రియార్థం రాజా హి ప్రాణానపి పరిత్యజేత్৷৷2.9.25৷৷"},{"sloka":"న హ్యతిక్రమితుం శక్తస్తవ వాక్యం మహీపతిః.మన్దస్వభావే బుధ్యస్వ సౌభాగ్యబలమాత్మనః৷৷2.9.26৷৷"},{"sloka":"మణిముక్తం సువర్ణాని రత్నాని వివిధాని చ.దద్యాద్దశరథో రాజా మాస్మ తేషు మనః కృథాః৷৷2.9.27৷৷"},{"sloka":"యౌ తౌ దైవాసురే యుద్ధే వరౌ దశరథోదదాత్.తౌ స్మారయ మహాభాగే! సోర్థో న త్వామతిక్రమేత్৷৷2.9.28৷৷"},{"sloka":"యదాతు తే వరం దద్యాత్స్వయముత్థాప్య రాఘవః.వ్యవస్థాప్య మహారాజం త్వమిమం వృణుయా వరమ్৷৷2.9.29৷৷"},{"sloka":"రామం ప్రవ్రాజయారణ్యే నవ వర్షాణి పఞ్చ చ.భరతః క్రియతాం రాజా పృథివ్యాః పార్థివర్షభః৷৷2.9.30৷৷"},{"sloka":"చతుర్దశ హి వర్షాణి రామే ప్రవ్రాజితే వనమ్.రూఢశ్చ కృతమూలశ్చ శేషం స్థాస్యతి తే సుతః৷৷2.9.31৷৷"},{"sloka":"రామప్రవ్రాజనం చైవ దేవి! యాచస్వ తం వరమ్.ఏవం సిద్ధ్యన్తి పుత్రస్య సర్వార్థాస్తవ భామిని!৷৷2.9.32৷৷"},{"sloka":"ఏవం ప్రవ్రాజితశ్చైవ రామోరామో భవిష్యతి.భరతశ్చ హతామిత్రస్తవ రాజా భవిష్యతి৷৷2.9.33৷৷"},{"sloka":"యేన కాలేన రామశ్చ వనాత్ప్రత్యాగమిష్యతి.తేన కాలేన పుత్రస్తే కృతమూలో భవిష్యతి৷৷2.9.34৷৷సుగృహీతమనుష్యశ్చ సుహృద్భిస్సార్ధమాత్మవాన్."},{"sloka":"ప్రాప్తకాలం ను మన్యేహం రాజానం వీతసాధ్వసా৷৷2.9.35৷৷రామాభిషేకసఙ్కల్పాన్నిగృహ్య వినివర్తయ."},{"sloka":"అనర్థమర్థరూపేణ గ్రాహితా సా తతస్తయా৷৷2.9.36৷৷హృష్టా ప్రతీతా కైకేయీ మన్థరామిదమబ్రవీత్."},{"sloka":"సా హి వాక్యేన కుబ్జాయాః కిశోరీవోత్పథం గతా৷৷2.9.37৷৷కైకేయీ విస్మయం ప్రాప్తా పరం పరమదర్శనా."},{"sloka":"కుబ్జే త్వాం నాభిజానామి శ్రేష్ఠాం శ్రేష్ఠాభిథాయినీమ్৷৷2.9.38৷৷పృథివ్యామసి కుబ్జానాముత్తమా బుద్ధినిశ్చయే."},{"sloka":"త్వమేవ తు మమార్థేషు నిత్యయుక్తా హితైషిణీ৷৷2.9.39৷৷నాహం సమవబుధ్యేయం కుబ్జే! రాజ్ఞశ్చికీర్షితమ్."},{"sloka":"సన్తి దుస్సంస్థితాః కుబ్జా వక్రాః పరమదారుణాః৷৷2.9.40৷৷త్వం పద్మమివ వాతేన సన్నతా ప్రియదర్శనా.త్వం పద్మమివ వాతేన సన్నతా ప్రియదర్శనా."},{"sloka":"ఉరస్తేభినివిష్టం వై యావత్స్కన్ధాత్ సమున్నతం৷৷2.9.41৷৷అధస్తాచ్చోదరం శాతం సునాభమివ లజ్జితమ్."},{"sloka":"పరిపూర్ణం తు జఘనం సుపీనౌ చ పయోధరౌ৷৷2.9.42৷৷విమలేన్దుసమం వక్త్రమహోరాజసి మన్థరే!."},{"sloka":"జఘనం తవ నిర్ఘుష్టం రశనాదామశోభితమ్৷৷2.9.43৷৷జఙ్ఘే భృశముపన్యస్తే పాదౌ చాప్యాయతావుభౌ."},{"sloka":"త్వమాయతాభ్యాం సక్థిభ్యాం మన్థరే! క్షౌమవాసినీ৷৷2.9.44৷৷అగ్రతో మమ గచ్ఛన్తీ రాజహంసీవ రాజసే."},{"sloka":"ఆసన్యాశ్శమ్బరే మాయాస్సహస్రమసురాధిపే৷৷2.9.45৷৷సర్వాస్త్వయి నివిష్టాస్తా భూయశ్చాన్యాస్సహస్రశః."},{"sloka":"తవేదం స్థగు యద్దీర్ఘం రథఘోణమివాయతమ్৷৷2.9.46৷৷మతయః క్షత్రవిద్యాశ్చ మాయాశ్చాత్ర వసన్తి తే."},{"sloka":"అత్ర తే ప్రతిమోక్ష్యామి మాలాం కుబ్జే! హిరణ్మయీమ్৷৷2.9.47৷৷అభిషిక్తే చ భరతే రాఘవే చ వనం గతే."},{"sloka":"జాత్యేన చ సువర్ణేన సునిష్టప్తేన మన్థరే!৷৷2.9.48৷৷లబ్ధార్థా చ ప్రతీతా చ లేపయిష్యామి తే స్థగు."},{"sloka":"ముఖే చ తిలకం చిత్రం జాతరూపమయం శుభమ్৷৷2.9.49৷৷కారయిష్యామి తే కుబ్జే! శుభాన్యాభరణాని చ."},{"sloka":"పరిధాయ శుభే వస్త్రే దేవతేవ చరిష్యసి৷৷2.9.50৷৷చన్ద్రమాహ్వయమానేన ముఖేనాప్రతిమాననా.గమిష్యసి గతిం ముఖ్యాం గర్వయన్తీ ద్విషజ్జనమ్৷৷2.9.51৷৷"},{"sloka":"తవాపి కుబ్జాః కుబ్జాయాస్సర్వాభరణభూషితాః.పాదౌ పరిచరిష్యన్తి యథైవ త్వం సదా మమ৷৷2.9.52৷৷"},{"sloka":"ఇతి ప్రశస్యమానా సా కైకేయీమిదమబ్రవీత్.శయానాం శయనే శుభ్రే వేద్యామగ్నిశిఖామివ৷৷2.9.53৷৷"},{"sloka":"గతోదకే సేతుబన్ధో న కల్యాణి! విధీయతే.ఉత్తిష్ఠ కురు కల్యాణి! రాజానమనుదర్శయ৷৷2.9.54৷৷"},{"sloka":"తథా ప్రోత్సాహితా దేవీ గత్వా మన్థరయా సహ.క్రోధాగారం విశాలాక్షీ సౌభాగ్యమదగర్వితా৷৷2.9.55৷৷అనేకశతసాహస్రం ముక్తాహారం వరాఙ్గనా.అవముచ్య వరార్హాణి శుభాన్యాభరణాని చ৷৷2.9.56৷৷తతో హేమోపమా తత్ర కుబ్జావాక్యవశం గతా.సంవిశ్య భూమౌ కైకేయీ మన్థరామిదమబ్రవీత్৷৷2.9.57৷৷"},{"sloka":"ఇహ వా మాం మృతాం కుబ్జే! నృపాయావేదయిష్యసి.వనం తు రాఘవే ప్రాప్తే భరతః ప్రాప్స్యతి క్షితిమ్৷৷2.9.58৷৷"},{"sloka":"న సువర్ణేన మే హ్యర్థో న రత్నైర్న చ భూషణైః.ఏష మే జీవితస్యాన్తో రామో యద్యభిషిచ్యతే৷৷2.9.59৷৷"},{"sloka":"అథో పునస్తాం మహిషీం మహీక్షితో వచోభిరత్యర్థమహాపరాక్రమైః.ఉవాచ కుబ్జా భరతస్య మాతరం హితం వచో రామముపేత్య చాహితమ్৷৷2.9.60৷৷"},{"sloka":"ప్రపత్స్యతే రాజ్యమిదం హి రాఘవోయది ధ్రువం త్వం ససుతా చ తప్స్యసే.అతో హి కల్యాణి! యతస్వ తత్తథా యథా సుతస్తే భరతోభిషేక్ష్యతే৷৷2.9.61৷৷    "},{"sloka":"తథాతివిద్ధా మహిషీ తు కుబ్జయా సమాహతా వాగిషుభిర్ముహుర్ముహుః.నిధాయహస్తౌ హృదయేతివిస్మితాశశంస కుబ్జాం కుపితా పునః పునః৷৷2.9.62৷৷"},{"sloka":"యమస్య వా మాం విషయం గతామితోనిశామ్య కుబ్జే! ప్రతివేదయిష్యసి.వనం గతే వా సుచిరాయ రాఘవేసమృద్ధకామో భరతో భవిష్యతి৷৷2.9.63৷৷"},{"sloka":"అహం హి నైవాస్తరణాని న స్రజోన చన్దనం నాఞ్జనపానభోజనమ్.న కిఞ్చిదిచ్ఛామి న చేహ జీవితంన చేదితో గచ్ఛతి రాఘవో వనమ్৷৷2.9.64৷৷"},{"sloka":"అథైతదుక్త్వా వచనం సుదారుణంనిధాయ సర్వాభరణాని భామినీ.అసంవృతామాస్తరణేన మేదినీంతదాధిశిశ్యే పతితేవ కిన్నరీ৷৷2.9.65৷৷"},{"sloka":"ఉదీర్ణసంరమ్భతమోవృతాననాతథావముక్తోత్తమమాల్యభూషణా.నరేన్ద్రపత్నీ విమనా బభూవ సా తమోవృతా ద్యౌరివ మగ్నతారకా৷৷2.9.66৷৷"}]