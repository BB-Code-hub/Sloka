[{"sloka":"[Bharadwaja extends elaborate hospitality to Bharata and his entourage --- Invokes Visvakarma to make necessary arrangements.]కృతబుద్ధిం నివాసాయ తత్రైవ స మునిస్తదా.భరతం కైకయీపుత్రమాతిథ్యేనన్యమన్త్రయత్৷৷2.91.1৷৷"},{"sloka":"అబ్రవీద్భరతస్త్వేనం నన్విదం భవతా కృతమ్.పాద్యమర్ఘ్యం తథాతిథ్యం వనే యదుపపద్యతే৷৷2.91.2৷৷"},{"sloka":"అథోవాచ భరద్వాజో భరతం ప్రహసన్నివ.జానే త్వాం ప్రీతిసంయుక్తం తుష్యేస్త్వం యేన కేనచిత్৷৷2.91.3৷৷"},{"sloka":"సేనాయాస్తు తవైతస్యాః కర్తుమిచ్ఛామి భోజనమ్.మమ ప్రీతిర్యథారూపా తథార్హో మనుజర్షభ৷৷2.91.4৷৷"},{"sloka":"కిమర్థం చాపి నిక్షిప్య దూరే బలమిహాగతః.కస్మాన్నేహోపయాతోసి సబలః పురుషర్షభః৷৷2.91.5৷৷"},{"sloka":"భరతః ప్రత్యువాచేదం ప్రాఞ్జలిస్తం తపోధనమ్.ససైన్యో నోపయాతోస్మి భగవన్భగవద్భయాత్৷৷2.91.6৷৷"},{"sloka":"రాజ్ఞా చ భగవన్నిత్యం రాజపుత్రేణ వా సదా.యత్నతః పరిహర్తవ్యా విషయేషు తపస్వినః৷৷2.91.7৷৷"},{"sloka":"వాజిముఖ్యా మనుష్యాశ్చ మత్తాశ్చ వరవారణాః.ప్రచ్ఛాద్య భగవన్భూమిం మహతీమనుయాన్తి మామ్৷৷2.91.8৷৷"},{"sloka":"తే వృక్షానుదకం భూమిమాశ్రమేషూటజాం స్తథా.న హింస్యురితి తేనాహమేక ఏవ సమాగతః৷৷2.91.9৷৷"},{"sloka":"ఆనీయతామితస్సేనేత్యాజ్ఞప్తః పరమర్షిణా.తతస్తు చక్రే భరతస్సేనాయాస్సముపాగమమ్৷৷2.91.10৷৷"},{"sloka":"అగ్నిశాలాం ప్రవిశ్యాథ పీత్వాపః పరిమృజ్య చ.ఆతిథ్యస్య క్రియాహేతోర్విశ్వకర్మాణమాహ్వయత్৷৷2.91.11৷৷"},{"sloka":"ఆహ్వయే విశ్వకర్మాణమహం త్వష్టారమేవ చ.ఆతిథ్యం కర్తుమిచ్ఛామి తత్ర మే సంవిధీయతామ్৷৷2.91.12৷৷"},{"sloka":"ఆహ్వయే లోకపాలాంస్త్రీన్ దేవాన్ శక్రముఖాంస్తథా.ఆతిథ్యం కర్తుమిచ్ఛామి తత్ర మే సంవిధీయతామ్৷৷2.91.13৷৷"},{"sloka":"ప్రాక్స్రోతసశ్చ యా నద్యః ప్రత్యక్స్రోతస ఏవ చ.పృథివ్యామన్తరిక్షే చ సమాయాన్త్వద్య సర్వశః৷৷2.91.14৷৷"},{"sloka":"అన్యా స్రవన్తు మైరేయం సురామన్యాస్సువిష్ఠితామ్.అపరా శ్చోదకం శీతమిక్షుకాణ్డరసోపమమ్৷৷2.91.15৷৷"},{"sloka":"ఆహ్వయే దేవగన్ధర్వాన్విశ్వావసుహహాహుహూన్.తథైవాప్సరసో దేవీర్గన్ధర్వీశ్చాపి సర్వశః৷৷2.91.16৷৷"},{"sloka":"ఘృతాచీమథ విశ్వాచీం మిశ్రకేశీమలంబుసామ్.నాగదన్తాం చ హేమాం చ హిమామద్రికృతస్థలామ్৷৷2.91.17৷৷"},{"sloka":"శక్రం యాశ్చోపతిష్ఠన్తి బ్రహ్మాణం యాశ్చ యోషితః.సర్వాస్తుమ్బురుణా సార్ధమాహ్వయే సపరిచ్ఛదాః৷৷2.91.18৷৷"},{"sloka":"వనం కురుషు యద్దివ్యం వాసోభూషణపత్రవత్.దివ్యనారీఫలం శశ్వత్తత్కౌబేరమిహైతు చ৷৷2.91.19৷৷"},{"sloka":"ఇహ మే భగవాన్ సోమో విధత్తామన్నముత్తమమ్.భక్ష్యంభోజ్యం చ చోష్యం చ లేహ్యం చ వివిధం బహు৷৷2.91.20৷৷"},{"sloka":"విచిత్రాణి చ మాల్యాని పాదపప్రచ్యుతాని చ.సురాదీని చ పేయాని మాంసాని వివిధాని చ৷৷2.91.21৷৷"},{"sloka":"ఏవం సమాధినా యుక్తస్తేజసాప్రతిమేన చ.శీక్షాస్వరసమాయుక్తం తపసా చాబ్రవీన్మునిః৷৷2.91.22৷৷"},{"sloka":"మనసా ధ్యాయతస్తస్య ప్రాఙ్ముఖస్య కృతాఞ్జలేః.ఆజగ్ముస్తాని సర్వాణి దైవతాని పృథక్పృథక్৷৷2.91.23৷৷"},{"sloka":"మలయం దర్దురం చైవ తతస్స్వేదనుదోనిలః.ఉపస్పృశ్య వవౌ యుక్త్యా సుప్రియాత్మా సుఖశ్శివః৷৷2.91.24৷৷"},{"sloka":"తతోభ్యవర్షన్త ఘనా దివ్యాః కుసుమవృష్టయః.దివ్యదున్దుభిఘోషశ్చ దిక్షు సర్వాసు శుశ్రువే৷৷2.91.25৷৷"},{"sloka":"ప్రవవుశ్చోత్తమా వాతా ననృతుశ్చాప్సరోగణాః.జగుశ్చ దేవగన్ధర్వా వీణాః ప్రముముచుస్స్వరాన్৷৷2.91.26৷৷"},{"sloka":"స శబ్దో ద్యాం చ భూమిం చ ప్రాణినాం శ్రవణాని చ.వివేశోచ్చరితశ్శ్లక్ష్ణస్సమో లయసమన్వితః৷৷2.91.27৷৷"},{"sloka":"తస్మిన్నుపరతే శబ్దే దివ్యే శ్రోత్ర సుఖే నృణామ్.దదర్శ భారతం సైన్యం విధానం విశ్వకర్మణః৷৷2.91.28৷৷"},{"sloka":"బభూవ హి సమా భూమిస్సమన్తాత్పఞ్చయోజనా.శాద్వలైర్భహుభిశ్చన్నా నీలవైఢూర్యసన్నిభైః৷৷2.91.29৷৷"},{"sloka":"తస్మిన్బిల్వాః కపిత్థాశ్చ పనసా బీజపూరకాః.ఆమలక్యో బభూవుశ్చ చూతాశ్చ ఫలభూషణాః৷৷2.91.30৷৷"},{"sloka":"ఉత్తరేభ్యః కురుభ్యశ్చ వనం దివ్యోపభోగవత్.ఆజగామ నదీ దివ్యా తీరజైర్భహుభిర్వృతా৷৷2.91.31৷৷"},{"sloka":"చతుశ్శాలాని శుభ్రాణి శాలాశ్చ గజవాజినామ్.హర్మ్యప్రాసాదసమ్బాధాస్తోరణాని శుభాని చ৷৷2.91.32৷৷"},{"sloka":"సితమేఘనిభం చాపి రాజవేశ్మ సుతోరణమ్.దివ్యమాల్యకృతాకారం దివ్యగన్ధసముక్షితమ్৷৷2.91.33৷৷చతురశ్రమసంబాధం శయనాసనయానవత్.దివ్యైస్సర్వరసైర్యుక్తం దివ్యభోజనవస్త్రవత్৷৷2.91.34৷৷ఉపకల్పితసర్వాన్నం ధౌతనిర్మలభాజనమ్.క్లుప్తసర్వాసనం శ్రీమత్స్వాస్తీర్ణశయనోత్తమమ్৷৷2.91.35৷৷"},{"sloka":"ప్రవివేశ మహాబాహురనుజ్ఞాతో మహర్షిణా.వేశ్మ తద్రత్నసమ్పూర్ణం భరతః కైకయీసుతః৷৷2.91.36৷৷"},{"sloka":"అనుజగ్ముశ్చ తం సర్వే మన్త్రిణస్సపురోహితాః.బభూవుశ్చ ముదా యుక్తా దృష్ట్వా తం వేశ్మసంవిధిమ్৷৷2.91.37৷৷"},{"sloka":"తత్ర రాజాసనం దివ్యం వ్యజనం ఛత్రమేవ చ.భరతో మన్త్రిభిస్సార్ధమభ్యవర్తత రాజవత్৷৷2.91.38৷৷"},{"sloka":"ఆసనం పూజయామాస రామాయాభిప్రణమ్య చ.వాలవ్యజనమాదాయ న్యషీదత్సచివాసనే৷৷2.91.39৷৷"},{"sloka":"ఆనుపూర్వ్యాన్నిషేదుశ్చ సర్వే మన్త్రిపురోహితాః.తతస్సేనాపతిః పశ్చాత్ప్రశాస్తాచ నిషేదతుః৷৷2.91.40৷৷"},{"sloka":"తత స్తత్ర ముహూర్తేన నద్యః పాయసకర్దమాః.ఉపాతిష్ఠన్త భరతం భరద్వాజస్య శాసనాత్৷৷2.91.41৷৷"},{"sloka":"తాసాముభయతః కూలం పాణ్డుమృత్తికలేపనాః.రమ్యాశ్చావసధా దివ్యా బ్రహ్మణస్తు ప్రసాదజా:৷৷2.91.42৷৷"},{"sloka":"తేనైవ చ మూహూర్తేన దివ్యాభరణభూషితాః.ఆగుర్వింశతిసాహస్రాః బ్రహ్మణా ప్రహితాః స్త్రియః৷৷2.91.43৷৷"},{"sloka":"సువర్ణమణిముక్తేన ప్రవాలేన చ శోభితాః.ఆగుర్వింశతిసాహాస్రాః కుబేరప్రహితాః స్త్రియః৷৷2.91.44৷৷"},{"sloka":"యాభిర్గృహీతః పురుషస్సోన్మాద ఇవ లక్ష్యతే.ఆగుర్వింశతిసాహస్రా నన్దనాదప్సరోగణాః৷৷2.91.45৷৷"},{"sloka":"నారదస్తుమ్భురుర్గోపః ప్రవరాస్సూర్యవర్చసః.ఏతే గన్ధర్వరాజానో భరతస్యాగ్రతో జగుః৷৷2.91.46৷৷"},{"sloka":"అలమ్బుసా మిశ్రకేశీ పుణ్డరీకాథ వామనా.ఉపానృత్యంస్తు భరతం భరద్వాజస్య శాసనాత్৷৷2.91.47৷৷"},{"sloka":"యాని మాల్యాని దేవేషు యాని చైత్రరథే వనే.ప్రయాగే తాన్యదృశ్యన్త భరద్వాజస్య శాసనాత్৷৷2.91.48৷৷"},{"sloka":"బిల్వా మార్దఙ్గికా ఆసన్ శమ్యాగ్రాహా విభీతకాః.అశ్వత్థా నర్తకాశ్చాసన్భరద్వాజస్య శాసనాత్৷৷2.91.49৷৷"},{"sloka":"తతస్సరలతాలాశ్చ తిలకా నక్తమాలకాః.ప్రహృష్టాస్తత్ర సమ్పేతుః కుబ్జా భూత్వాథ వామనాః৷৷2.91.50৷৷"},{"sloka":"శింశుపామలకీజమ్బ్వో యాశ్చాన్యాః కాననేషు తాః మాలతీ మల్లికా జాతిర్యాశ్చాన్యాః కాననే లతాః.ప్రమదావిగ్రహం కృత్వా భరద్వాజాశ్రమేవదన్৷৷2.91.51৷৷"},{"sloka":"సురాస్సురాపాః పిబత పాయసం చ బుభుక్షితాః৷৷2.91.52৷৷మాంసాని చ సుమేధ్యాని భక్ష్యన్తాం యావదిచ్ఛథ৷৷2.91.53৷৷"},{"sloka":"ఉచ్ఛాద్య స్నాపయన్తి స్మ నదీతీరేష వల్గుషు.అప్యేకమేకం పురషం ప్రమదాస్సప్త చాష్ట చ৷৷2.91.54৷৷"},{"sloka":"సంవాహన్త్యస్సమాపేతుర్నార్యో రుచిరలోచనాః.పరిమృజ్య తథాన్యోన్యం పాయయన్తి వరాఙ్గనాః৷৷2.91.55৷৷"},{"sloka":"హయాన్ గజాన్ ఖారానుష్ట్రాన్తథైవ సురభేస్సుతాన్.అభోజయన్వాహనపాస్తేషాం భోజ్యం యథావిధి৷৷2.91.56৷৷"},{"sloka":"ఇక్షూంశ్చ మధులాజాంశ్చ భోజయన్తి స్మ వాహనాన్.ఇక్ష్వాకువరయోధానాం చోదయన్తో మహాబలా:৷৷2.91.57৷৷"},{"sloka":"నాశ్వబన్ధోశ్వమాజానాన్నగజం కుఞ్జరగ్రహః.మత్తప్రమత్తముదితా చమూః సా తత్ర సంబభౌ৷৷2.91.58৷৷"},{"sloka":"తర్పితాస్సర్వకామైస్తే రక్తచన్దనరూషితాః.అప్సరోగణసంయుక్తాస్సైన్యా వాచముదైరయన్৷৷2.91.59৷৷"},{"sloka":"నైవాయోధ్యాం గమిష్యామో నగమిష్యామ దణ్డకాన్.కుశలం భరతస్యాస్తు రామస్యాస్తు తథా సుఖమ్৷৷2.91.60৷৷"},{"sloka":"ఇతి పాదాతయోధాశ్చ హస్త్యశ్వారోహబన్ధకాః.అనాథాస్తం విధిం లబ్ధ్వా వాచమేతాముదీరయన్৷৷2.91.61৷৷"},{"sloka":"సంమ్ప్రహృష్టా వినేదుస్తే నరాస్తత్ర సహస్రశః.భరతస్యానుయాతారస్స్వర్గోయమితి చాబ్రువన్৷৷2.91.62৷৷"},{"sloka":"నృత్యన్తి స్మ హసన్తి స్మ గాయన్తి స్మ చ సైనికాఃసమన్తాత్పరిధావన్తి మాల్యోపేతాస్సహస్రశః৷৷2.91.63৷৷"},{"sloka":"తతో భుక్తవతాం తేషాం తదన్నమమృతోపమమ్.దివ్యానుద్వీక్ష్య భక్ష్యాం స్తానభవద్భక్షణే మతిః৷৷2.91.64৷৷"},{"sloka":"ప్రేష్యాశ్చేట్యశ్చ వధ్వశ్చ బలస్థాశ్చ సహస్రశః.బభూవుస్తే భృశం దృప్తాస్సర్వే చాహతవాససః৷৷2.91.65৷৷"},{"sloka":"కుఞ్జరాశ్చ ఖరోష్ట్రాశ్చ గోశ్వాశ్చ మృగపక్షిణః.బభూవుస్సుభృతాస్తత్ర నాన్యో హ్యన్యమకల్పయత్৷৷2.91.66৷৷"},{"sloka":"నాశుక్లవాసా స్తత్రాసీత్క్షుధితో మలినోపి వా.రజసా ధ్వస్తకేశో వా నరః కశ్చిదదృశ్యత৷৷2.91.67৷৷"},{"sloka":"ఆజైశ్చాపి చ వారాహైర్నిష్ఠానవరస్చయైః.ఫలనిర్యూహ సంసిద్దైస్సూపైర్గన్ధ రసాన్వితైః৷৷2.91.68৷৷పుష్పధ్వజవతీః పూర్ణాశ్శుక్లస్యాన్నస్య చాభితః.దదృశుర్విస్మితాస్తత్రనరా లౌహీస్సహస్రశః৷৷2.91.69৷৷"},{"sloka":"బభూవుర్వనపార్శ్వేషు కూపాః పాయసకర్దమాః.తాశ్చకామదుఘా గావో ద్రుమాశ్చాసన్మధుశ్చ్యుతః৷৷2.91.70৷৷"},{"sloka":"వాప్యో మైరేయపూర్ణాశ్చ మృష్టమాంసచయైర్వృతాః.ప్రతప్తపిఠరైశ్చాపి మార్గమాయూరకౌక్కుటైః৷৷2.91.71৷৷"},{"sloka":"పాత్రీణాం చ సహస్రాణి స్థాలీనాం నియుతాని చ.న్యర్బుధాని చ పాత్రాణి శాతకుమ్భమయాని చ৷৷2.91.72৷৷స్థాల్యః కుమ్భ్య కరమ్భ్య శ్చ దధిపూర్ణాస్సుసంస్కృతాః.యౌవనస్థస్య గౌరస్య కపిత్థస్య సుగన్ధినః৷৷2.91.73৷৷హ్రదాః పూర్ణా రసాలస్య దధ్నశ్శ్వేతస్య చాపరే.బభూవుః పాయసస్యాన్యే శర్కరాయావసఞ్చయాః৷৷2.91.74৷৷"},{"sloka":"కల్కాన్చూర్ణకషాయాంశ్చ స్నానాని వివిధాని చ.దదృశుర్భాజనస్థాని తీర్థేషు సరతాం నరాః৷৷2.91.75৷৷"},{"sloka":"శుక్లానంశుమతశ్చాపి దన్తధావనసఞ్చయాన్.శుక్లాంశ్చన్దనకల్కాంశ్చ సముద్గేష్వవతిష్ఠతః৷৷2.91.76৷৷దర్పణాపరిమృష్టాంశ్చ వాససాం చాపి సఞ్చయాన్.పాదుకోపానహాం చైవ యుగ్మానిచ సహస్రశః৷৷2.91.77৷৷ఆఞ్జనీః కఙ్కతాన్కూర్చాన్ శస్త్రాణి చ ధనూంషి చ.మర్మత్రాణాని చిత్రాణి శయనాన్యాసనాని చ৷৷2.91.78৷৷ప్రతిపానహ్రదాన్పూర్ణన్ఖరోష్ట్రగజవాజినామ్.అవగాహ్యసుతీర్థాంశ్చహ్రదాన్ సోత్పలపుష్కరాన్.2.91.79৷৷ఆకాశ వర్ణప్రతిమాన్ స్వచ్ఛతోయాన్సుఖప్లవాన్.నీపవైడూర్యవర్ణాంశ్చ మృదూన్యవససఞ్చయాన్.నిర్వాపార్థాన్ పశూనాం తే దదృశుస్తత్ర సర్వశః৷৷2.91.80৷৷"},{"sloka":"వ్యస్మయన్త మనుష్యాస్తే స్వప్నకల్పం తదద్భుతమ్.దృష్ట్వాతిథ్యం కృతం తాదృగ్భరతస్య మహర్షిణా৷৷2.91.81৷৷"},{"sloka":"ఇత్యేవం రమమాణానాం దేవానామివ నన్దనే.భరద్వాజాశ్రమే రమ్యే సా రాత్రిర్వ్యత్యవర్తత৷৷2.91.82৷৷"},{"sloka":"ప్రతిజగ్ముశ్చ తా నద్యో గన్ధర్వాశ్చ యథాగతమ్.భరద్వాజమనుజ్ఞాప్య తాశ్చ సర్వా వరాఙ్గనాః৷৷2.91.83৷৷"},{"sloka":"తథైవ మత్తా మదిరోత్కటా నరాస్తథైవ దివ్యాగరుచన్దనోక్షితాః.తథైవ దివ్యా వివిధాస్స్రగుత్తమాః పృథక్ప్రకీర్ణా మనుజైః ప్రమర్దితాః৷৷2.91.84৷৷"}]