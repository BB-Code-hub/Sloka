[{"sloka":"[Rama shares with Sita his delight of the beautiful nature around Chitrakuta mountain.]దీర్ఘకాలోషిత స్తస్మిన్గిరౌ గిరివనప్రియః.వైదేహ్యాః ప్రియమాకాఙ్క్షన్స్వం చ చిత్తం విలోభయన్৷৷2.94.1৷৷అథ దాశరథిశ్చిత్రం చిత్రకూటమదర్శయత్.భార్యామమరసఙ్కాశ శ్శచీమివ పురన్దరః৷৷2.94.2৷৷"},{"sloka":"దీర్ఘకాలోషిత స్తస్మిన్గిరౌ గిరివనప్రియః.వైదేహ్యాః ప్రియమాకాఙ్క్షన్స్వం చ చిత్తం విలోభయన్৷৷2.94.1৷৷అథ దాశరథిశ్చిత్రం చిత్రకూటమదర్శయత్.భార్యామమరసఙ్కాశ శ్శచీమివ పురన్దరః৷৷2.94.2৷৷"},{"sloka":"న రాజ్యాద్భ్రంశనం భద్రే న సుహృద్భిర్వినాభవః.మనో మే బాధతే దృష్ట్వా రమణీయమిమం గిరిమ్৷৷2.94.3৷৷"},{"sloka":"పశ్యేమమచలం భద్రే నానాద్విజగణాయుతమ్.శిఖరైః ఖమివోద్విద్ధైర్ధాతుమద్భిర్విభూషితమ్৷৷2.94.4৷৷"},{"sloka":"కేచిద్రజతసఙ్కాశాః కేచిత్క్షతజసంనిభాః.పీతమాఞ్జిష్టవర్ణాశ్చ కేచిన్మణివరప్రభాః৷৷2.94.5৷৷పుష్యార్కకేతకాభాశ్చ కేచిజ్జ్యోతీరసప్రభాః.విరాజన్తేచలేన్ద్రస్య దేశా ధాతువిభూషితాః৷৷2.94.6৷৷"},{"sloka":"నానామృగగణద్వీపితరర్క్ష్వృక్షగణైర్వుతః.అదుష్టైర్భాత్యయం శైలో బహుపక్షిసమాయుతః৷৷2.94.7৷৷"},{"sloka":"ఆమ్రజమ్బ్వసనైర్లోధ్రైః ప్రియాలైః పనసైర్ధవైః.అఙ్కోలైర్భవ్యతినిశైర్బిల్వతిన్దుక వేణుభిః৷৷2.94.8৷৷కాశ్మర్యరిష్టవరుణైర్మధూకైస్తిలకైస్తథా.బదర్యామలకైర్నీపైర్వేత్రధన్వనబీజకైః৷৷2.94.9৷৷పుష్పవద్భిః ఫలోపేతైశ్ఛాయావద్భిర్మనోరమైః.ఏవమాదిభిరాకీర్ణః శ్రియం పుష్యత్యయం గిరిః৷৷2.94.10৷৷"},{"sloka":"శైలప్రస్థేషు రమ్యేషు పశ్యేమాన్ రోమహర్షణాన్.కిన్నరాన్ ద్వన్ద్వశో భద్రే రమమాణాన్మనస్వినః৷৷2.94.11৷৷"},{"sloka":"శాఖావసక్తాన్ ఖడ్గాంశ్చ ప్రవరాణ్యమ్బరాణి చ.పశ్య విద్యాధరస్త్రీణాం క్రీడోద్ధేశాన్మనోరమాన్৷৷2.94.12৷৷"},{"sloka":"జలప్రపాతైరుద్భేదైర్నిష్యన్దైశ్చ క్వచిత్క్వచిత్.స్రవద్భిర్భాత్యయం శైల స్స్రవన్మద ఇవ ద్విపః৷৷2.94.13৷৷"},{"sloka":"గుహాసమీరణో గన్ధాన్నానాపుష్పభవాన్వహన్.ఘ్రాణతర్పణమభ్యేత్య కం నరం న ప్రహర్షయేత్৷৷2.94.14৷৷"},{"sloka":"యదీహ శరదోనేకాస్త్వయా సార్ధమనిన్దితే.లక్ష్మణేన చ వత్స్యామి న మాం శోకః ప్రధక్ష్యతి৷৷2.94.15৷৷"},{"sloka":"బహుపుష్పఫలే రమ్యే నానాద్విజగణాయుతే.విచిత్రశిఖరే హ్యస్మిన్రతవానస్మి భామిని!৷৷2.94.16৷৷"},{"sloka":"అనేన వనవాసేన మయా ప్రాప్తం ఫలద్వయమ్.పితుశ్చానృణతా ధర్మే భరతస్య ప్రియం తథా৷৷2.94.17৷৷"},{"sloka":"వైదేహి రమసే కచ్చిచ్చిత్రకూటే మయా సహ.పశ్యన్తీ వివిధాన్భావాన్మనోవాక్కాయసమ్మతాన్৷৷2.94.18৷৷"},{"sloka":"ఇదమేవామృతం ప్రాహూ రాజ్ఞి రాజర్షయః పరే.వనవాసం భవార్థాయ ప్రేత్య మే ప్రపితామహాః৷৷2.94.19৷৷"},{"sloka":"శిలా శ్శైలస్య శోభన్తే విశాలా శ్శతశోభితః.బహులా బహులైర్వర్ణైర్నీలపీతసితారుణైః৷৷2.94.20৷৷"},{"sloka":"నిశిభాన్త్యచలేన్ద్రస్య హుతాశనశిఖా ఇవ.ఓషధ్యః స్వప్రభాలక్ష్మ్యా భ్రాజమానా స్సహస్రశః৷৷2.94.21৷৷"},{"sloka":"కేచిత్ క్షయనిభా దేశాః కేచిదుద్యానసన్నిభాః.కేచిదేకశిలా భాన్తి పర్వతస్యాస్య భామిని৷৷2.94.22৷৷"},{"sloka":"భిత్త్వేవ వసుధాం భాతి చిత్రకూటస్సముత్థితః.చిత్రకూటస్య కూటోసౌ దృశ్యతే సర్వత శ్శుభః৷৷2.94.23৷৷"},{"sloka":"కుష్ఠస్థగరపున్నాగ భూర్జపత్రోత్తరచ్ఛదాన్.కామినాం స్వాస్తరాన్పశ్య కుశేశయదలాయుతాన్৷৷2.94.24৷৷"},{"sloka":"మృదితాశ్చాపవిద్ధాశ్చ దృశ్యన్తే కమలస్రజః.కామిభిర్వనితే పశ్య ఫలాని వివిధాని చ৷৷2.94.25৷৷"},{"sloka":"వస్వౌకసారాం నలినీమత్యేతీవోత్తరాన్కురూన్.పర్వతశ్చిత్రకూటోసౌ బహుమూలఫలోదకః৷৷2.94.26৷৷"},{"sloka":"ఇమం తు కాలం వనితే విజహ్రివాంస్త్వయా చ సీతే సహ లక్ష్మణేన చ.రతిం ప్రపత్స్యే కులధర్మవర్ధనీం సతాం పథి స్వైర్నియమైః పరైః స్థితః৷৷2.94.27৷৷"}]