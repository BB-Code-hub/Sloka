[{"sloka":"[Rama describes to Sita the beauty of mountains, rivers, birds and animals at Chitrakuta.]అథ శైలాద్వినిష్క్రమ్య మైథిలీం కోసలేశ్వరః.అదర్శయచ్ఛుభజలాం రమ్యాం మన్దాకినీం నదీమ్৷৷2.95.1৷৷"},{"sloka":"అబ్రవీచ్చ వరారోహాం చారుచన్ద్రనిభాననామ్.విదేహరాజస్య సుతాం రామో రాజీవలోచనః৷৷2.95.2৷৷"},{"sloka":"విచిత్రపులినాం రమ్యాం హంససారససేవితామ్.కమలైరుపసమ్పన్నాం పశ్య మన్దాకినీం నదీమ్৷৷2.95.3৷৷"},{"sloka":"నానావిధైస్తీరరుహై ర్వృతాం పుష్పఫలద్రుమైః.రాజన్తీం రాజరాజస్య నలినీమివ సర్వతః৷৷2.95.4৷৷"},{"sloka":"మృగయూథనిపీతాని కలుషామ్భాంసి సామ్ప్రతమ్.తీర్థాని రమణీయాని రతిం సఞ్జనయన్తి మే৷৷2.95.5৷৷"},{"sloka":"జటాజినధరాః కాలే వల్కలోత్తరవాససః.ఋషయ స్త్వవగాహన్తే నదీం మన్దాకినీం ప్రియే৷৷2.95.6৷৷"},{"sloka":"ఆదిత్యముపతిష్ఠన్తే నియమాదూర్ధ్వబాహవః.ఏతే పరే విశాలాక్షి! మునయ స్సంశితవ్రతాః৷৷2.95.7৷৷"},{"sloka":"మారుతోద్ధూతశిఖరైః ప్రనృత్త ఇవ పర్వతః.పాదపైః పత్రపుష్పాణి సృజద్భిరభితో నదీమ్৷৷2.95.8৷৷"},{"sloka":"చిన్మణినికాశోదాం క్వచిత్పులినశాలినీమ్.క్వచిత్సిద్ధజనాకీర్ణాం పశ్య మన్దాకినీం నదీమ్৷৷2.95.9৷৷"},{"sloka":"నిర్ధూతాన్వాయునా పశ్య వితతాన్పుష్పసఞ్చయాన్.పోప్లూయమానానపరాన్పశ్య త్వం జలమధ్యగాన్৷৷2.95.10৷৷"},{"sloka":"తాంశ్చాతివల్గువచసో రథాఙ్గాహ్వయనా ద్విజాః.అధిరోహన్తి కల్యాణి నిష్కూజన్త శ్శుభా గిరః৷৷2.95.11৷৷"},{"sloka":"దర్శనం చిత్రకూటస్య మన్దాకిన్యాశ్చ శోభనే.అధికం పురవాసాచ్చ మన్యే తవ చ దర్శనాత్৷৷2.95.12৷৷"},{"sloka":"విధూతకలుషై స్సిద్ధైస్తపోదమశమాన్వితైః.నిత్యవిక్షోభితజలాం విగాహస్వ మయా సహ৷৷2.95.13৷৷"},{"sloka":"సఖీవచ్చ విగాహస్వ సీతే మన్దాకినీం నదీమ్.కమలాన్యవమజ్జన్తీ పుష్కరాణి చ భామిని৷৷2.95.14৷৷"},{"sloka":"త్వం పౌరజనవద్వ్యాలానయోధ్యామివ పర్వతమ్.మన్యస్వ వనితే! నిత్యం సరయూవదిమాం నదీమ్৷৷2.95.15৷৷"},{"sloka":"లక్ష్మణశ్చాపి ధర్మాత్మా మన్నిదేశే వ్యవస్థితః.త్వం చానుకూలా వైదేహి ప్రీతిం జనయథో మమ৷৷2.95.16৷৷"},{"sloka":"ఉపస్పృశంస్త్రిషవణం మధుమూలఫలాశనః.నాయోధ్యాయైన రాజ్యాయ స్పృహయేద్య త్వయా సహ৷৷2.95.17৷৷"},{"sloka":"ఇమాంహి రమ్యాం మృగయూథశాలినీం నిపీతతోయాం గజసింహవానరైః.సుపుష్పితాం పుష్పభరైరలఙ్కృతాం నసోస్తి య స్స్యాన్న గతక్లమ స్సుఖీ৷৷2.95.18৷৷"},{"sloka":"ఇతీవ రామో బహుసఙ్గతం వచః ప్రియాసహాయ స్సరితం ప్రతి బ్రువన్.చచార రమ్యం నయనాఞ్జనప్రభం స చిత్రకూటం రఘువంశవర్ధనః৷৷2.95.19৷৷"}]