[{"sloka":"[Rama hears the sounds of the army approaching the hermitage --- alerts Lakshmana to make sure --- recognition of the army as that of Bharata's --- Lakshmana mistakes Bharata's intentions.]తాం తథా దర్శయిత్వా తు మైథిలీం గిరినిమ్నగామ్.నిషసాద గిరిప్రస్థే సీతాం మాంసేన ఛన్దయన్৷৷2.96.1৷৷"},{"sloka":"ఇదం మేధ్యమిదం స్వాదు నిష్టప్తమిదమగ్నినా.ఏవమాస్తే స ధర్మాత్మా సీతయా సహ రాఘవః৷৷2.96.2৷৷"},{"sloka":"తథా తత్రాసతస్తస్య భరతస్యౌపయాయినః.సైన్యరేణుశ్చ శబ్దశ్చ ప్రాదురాస్తాం నభస్పృశౌ৷৷2.96.3৷৷"},{"sloka":"ఏతస్మిన్నన్తరే త్రస్తా శ్శబ్దేన మహతా తతః.అర్దితా యూథపా మత్తా స్సయూథా దుద్రువుర్దిశః৷৷2.96.4৷৷"},{"sloka":"స తం సైన్యసముద్ధూతం శబ్దం శుశ్రావ రాఘవః.తాం శ్చ విప్రద్రుతాన్సర్వాన్యూథపానన్వవైక్షత৷৷2.96.5৷৷"},{"sloka":"తాంశ్చ విద్రువతో దృష్ట్వా తం చ శ్రుత్వా చ నిస్వనమ్.ఉవాచ రామ స్సౌమిత్రిం లక్ష్మణం దీప్తతేజసమ్৷৷2.96.6৷৷"},{"sloka":"హన్త లక్ష్మణ పశ్యేహ సుమిత్రాసుప్రజాస్త్వయా.భీమస్తనితగమ్భీరస్తుములః శ్రూయతే స్వనః৷৷2.96.7৷৷"},{"sloka":"గజయూథాని వారణ్యే మహిషా వా మహావనే.విత్రాసితా మృగా స్సింహై స్సహసా ప్రద్రుతా దిశః৷৷2.96.8৷৷"},{"sloka":"రాజా వా రాజపుత్రో వా మృగయామటతే వనే.అన్యద్వా శ్వాపదం కిఞ్చిత్సౌమిత్రే జ్ఞాతుమర్హసి৷৷2.96.9৷৷"},{"sloka":"సుదుశ్చరో గిరిశ్చాయం పక్షిణామపి లక్ష్మణ.సర్వమేతద్యథాతత్త్వమచిరాత్ జ్ఞాతుమర్హసి৷৷2.96.10৷৷"},{"sloka":"స లక్ష్మణ స్సన్త్వరిత స్సాలమారుహ్య పుష్పితమ్.ప్రేక్షమాణో దిశ స్సర్వాః పూర్వాం దిశముదైక్షత৷৷2.96.11৷৷"},{"sloka":"ఉదఙ్ముఖః ప్రేక్షమాణో దదర్శ మహతీం చమూమ్.రథాశ్వగజసమ్బాధాం యత్తైర్యుక్తాం పదాతిభిః৷৷2.96.12৷৷"},{"sloka":"తామశ్వగజసమ్పూర్ణాం రథధ్వజవిభూషితామ్.శశంస సేనాం రామాయ వచనం చేదమబ్రవీత్৷৷2.96.13৷৷"},{"sloka":"అగ్నిం సంశమయత్వార్య స్సీతా చ భజతాం గుహామ్.సజ్యం కురుష్వ చాపం చ శరాంశ్చ కవచం తథా৷৷2.96.14৷৷"},{"sloka":"తం రామః పురుషవ్యాఘ్రో లక్ష్మణం ప్రత్యువాచ హ.అఙ్గావేక్షస్వ సౌమిత్రే కస్యేమాం మన్యసే చమూమ్৷৷2.96.15৷৷"},{"sloka":"ఏవముక్తస్తు రామేణ లక్ష్మణో వాక్యమబ్రవీత్.దిధక్షన్నివ తాం సేనాం రుషితః పావకో యథా৷৷2.96.16৷৷"},{"sloka":"సమ్పన్నం రాజ్యమిచ్ఛంస్తు వ్యక్తం ప్రాప్యాభిషేచనమ్.ఆవాం హన్తుం సమభ్యేతి కైకేయ్యా భరతస్సుతః৷৷2.96.17৷৷"},{"sloka":"ఏష వై సుమహాఞ్ఛ్రీమాన్విటపీ సమ్ప్రకాశతే.విరాజత్యుద్గతస్కన్ధం కోవిదారధ్వజో రథే৷৷2.96.18৷৷"},{"sloka":"అసౌ హి సుమహాస్కన్ధో విటపీ చ మహాద్రుమః.విరాజతే మహాసైన్యే కోవిదారధ్వజో రథే৷৷2.96.19৷৷"},{"sloka":"భజన్త్యేతే యథాకామమశ్వానారుహ్య శీఘ్రగాన్.ఏతే భ్రాజన్తి సంహృష్టా గజానారుహ్య సాదినః৷৷2.96.20৷৷"},{"sloka":"గృహీతధనుషౌ చావాం గిరిం వీర శ్రయావహై.అథవేహైవ తిష్ఠావ స్సన్నద్ధావుద్యతాయుధౌ৷৷2.96.21৷৷"},{"sloka":"అపి నౌ వశమాగచ్ఛేత్కోవిదారధ్వజో రణే.అపి ద్రక్ష్యామి భరతం యత్కృతే వ్యసనం మహత్৷৷2.96.22৷৷త్వయా రాఘవ సమ్ప్రాప్తం సీతయా చ మయా తథా."},{"sloka":"యన్నిమిత్తం భవాన్రాజ్యాచ్ఛ్యుతో రాఘవ శాశ్వతాత్৷৷2.96.23৷৷సమ్ప్రాప్తోయమరిర్వీర భరతో వధ్య ఏవ మే."},{"sloka":"భరతస్య వధే దోషం నాహం పశ్యామి రాఘవ.పూర్వాపకారిణం హత్వా న హ్యధర్మేణ యుజ్యతే৷৷2.96.24৷৷"},{"sloka":"పూర్వాపకారీ భరతస్త్యక్తధర్మశ్చ రాఘవ.ఏతస్మిన్నిహతే కృత్స్నామనుశాధి వసున్ధరామ్৷৷2.96.25৷৷"},{"sloka":"అద్య పుత్రం హతం సంఖ్యే కైకేయీ రాజ్యకాముకా.మయా పశ్యేత్సుదుఃఖార్తా హస్తిభగ్నమివ ద్రుమమ్৷৷2.96.26৷৷"},{"sloka":"కైకేయీం చ వధిష్యామి సానుబన్ధాం సబాన్ధవామ్.కలుషేణాద్య మహతా మేదినీ పరిముచ్యతామ్৷৷2.96.27৷৷"},{"sloka":"అద్యేమం సంయతం క్రోధమసత్కారం చ మానద.మోక్ష్యామి శత్రుసైన్యేషు కక్షేష్వివ హుతాశనమ్৷৷2.96.28৷৷"},{"sloka":"అద్యైతచ్ఛిత్రకూటస్య కాననం నిశితై శ్శరైః.ఛిన్దఞ్చత్రుశరీరాణి కరిష్యే శోణితోక్షితమ్৷৷2.96.29৷৷"},{"sloka":"శరైర్నిర్భిన్నహృదయాన్కుఞ్జరాంస్తురగాంస్తథా.శ్వాపదాః పరికర్షన్తు నరాంశ్చ నిహతాన్మయా৷৷2.96.30৷৷"},{"sloka":"శరాణాం ధనుషశ్చాహమనృణోస్మిన్మహావనే.ససైన్యం భరతం హత్వా భవిష్యామి న సంశయః৷৷2.96.31৷৷"}]