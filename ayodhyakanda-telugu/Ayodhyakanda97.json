[{"sloka":"[Rama's correction of Lakshmana's judgement --- Bharata's army encamped round Chitrakuta.]సుసంరబ్ధం తు సౌమిత్రిం లక్ష్మణం క్రోధమూర్ఛితమ్.రామస్తు పరిసాన్త్వ్యాథ వచనం చేదమబ్రవీత్৷৷2.97.1৷৷"},{"sloka":"కిమత్ర ధనుషా కార్యమసినా వా సచర్మణా.మహేష్వాసే మహాప్రాజ్ఞే భరతే స్వయమాగతే৷৷2.97.2৷৷"},{"sloka":"పితుస్సత్యం ప్రతిశ్రుత్య హత్వా భరతమాగతమ్.కిం కరిష్యామి రాజ్యేన సాపవాదేన లక్ష్మణ৷৷2.97.3৷৷"},{"sloka":"యద్ద్రవ్యం బాన్ధవానాం వా మిత్రాణాం వా క్షయే భవేత్.నాహం తత్ప్రతిగృహ్ణీయాం భక్షాన్విషకృతానివ৷৷2.97.4৷৷"},{"sloka":"ధర్మమర్థం చ కామం చ పృథివీం చాపి లక్ష్మణ.ఇచ్ఛామి భవతామర్థే ఏతత్ ప్రతిశృణోమి తే৷৷2.97.5৷৷"},{"sloka":"భ్రాత్రూణాం సంగ్రహార్థం చ సుఖార్థం చాపి లక్ష్మణ.రాజ్యమప్యహమిచ్ఛామి సత్యేనాయుధమాలభే৷৷2.97.6৷৷"},{"sloka":"నేయం మమ మహీ సౌమ్య దుర్లభా సాగరామ్బరా.న హీచ్ఛేయమధర్మేణ శక్రత్వమపి లక్ష్మణ৷৷2.97.7৷৷"},{"sloka":"యద్వినా భరతం త్వాం చ శత్రుఘ్నం చాపి మానద.భవేన్మమ సుఖం కిఞ్చిద్భస్మ తత్కురుతాం శిఖీ৷৷2.97.8৷৷"},{"sloka":"మన్యేహమాగతోయోధ్యాం భరతో భ్రాతృవత్సలః.మమ ప్రాణాత్ప్రియతరః కులధర్మమనుస్మరన్৷৷2.97.9৷৷శ్రుత్వా ప్రవ్రాజితం మాం హి జటావల్కలధారిణమ్.జానక్యాసహితం వీర త్వయా చ పురుషర్షభ৷৷2.97.10৷৷స్నేహేనాక్రాన్తహృదయ శ్శోకేనాకులితేన్ద్రియః.ద్రష్టుమభ్యాగతో హ్యేష భరతో నాన్యథాగతః৷৷2.97.11৷৷"},{"sloka":"అమ్బాం చ కైకయీం రుష్య పరుషం చాప్రియం వదన్.ప్రసాద్య పితరం శ్రీమార్నాజ్యం మే దాతుమాగతః৷৷2.97.12৷৷"},{"sloka":"ప్రాప్తకాలం యదేషోస్మాన్భరతో ద్రష్టుమిచ్ఛతి.అస్మాసు మనసాప్యేష నాప్రియం కిఞ్చిదాచరేత్৷৷2.97.13৷৷"},{"sloka":"విప్రియం కృతపూర్వం తే భరతేన కదా ను కిమ్.ఈదృశం వా భయం తేద్య భరతం యోత్ర శఙ్కసే৷৷2.97.14৷৷"},{"sloka":"న హి తే నిష్ఠురం వాచ్యో భరతో నాప్రియం వచః.అహం హ్యప్రియముక్త స్స్యాం భరతస్యాప్రియే కృతే৷৷2.97.15৷৷"},{"sloka":"కథం ను పుత్రాః పితరం హన్యుః కస్యాం చిదాపది.భ్రాతా వా భ్రాతరం హన్యాత్సౌమిత్రే ప్రాణమాత్మనః৷৷2.97.16৷৷"},{"sloka":"యది రాజ్యస్య హేతోస్త్వమిమాం వాచం ప్రభాషసే.వక్ష్యామి భరతం దృష్ట్వా రాజ్యమస్మై ప్రదీయతామ్৷৷2.97.17৷৷"},{"sloka":"ఉచ్యమానోపి భరతో మయా లక్ష్మణ తద్వచః.రాజ్యమస్మై ప్రయచ్ఛేతి బాఢమిత్యేవ వక్ష్యతి৷৷2.97.18৷৷"},{"sloka":"తథోక్తో ధర్మశీలేన భ్రాత్రా తస్య హితే రతః.లక్ష్మణః ప్రవివేశేవ స్వాని గాత్రాణి లజ్జయా৷৷2.97.19৷৷"},{"sloka":"తద్వాక్యం లక్ష్మణ శ్శ్రుత్వా వ్రీలితః ప్రత్యువాచ హ.త్వాం మన్యే ద్రష్టుమాయాతః పితా దశరథ స్స్వయమ్৷৷2.97.20৷৷"},{"sloka":"వ్రీలితం లక్ష్మణం దృష్ట్వా రాఘవః ప్రత్యువాచ హ.ఏష మన్యే మహాబాహురిహాస్మాన్ద్రష్టుమాగతః৷৷2.97.21৷৷"},{"sloka":"అథవా నౌ ధ్రువం మన్యే మన్యమాన స్సుఖోచితౌ.వనవాసమనుధ్యాయ గృహాయ ప్రతినేష్యతి৷৷2.97.22৷৷"},{"sloka":"ఇమాం వాప్యేష వైదేహీమత్యన్తసుఖసేవినీమ్.పితా మే రాఘవ శ్శ్రీమాన్వనాదాదాయ యాస్యతి৷৷2.97.23৷৷"},{"sloka":"ఏతౌ తౌ సమ్ప్రకాశేతే గోత్రవన్తౌ మనోరమౌ.వాయువేగసమౌ వీర జవనౌ తురగోత్తమౌ৷৷2.97.24৷৷"},{"sloka":"స ఏష సుమహాకాయః కమ్పతే వాహినీముఖే.నాగశ్శత్రుఞ్జయో నామ వృద్ధస్తాతస్య ధీమతః৷৷2.97.25৷৷"},{"sloka":"పితుర్దివ్యం మహాబాహో సంశయో భవతీహ మే৷৷2.97.26৷৷"},{"sloka":"వృక్షాగ్రాదవరోహ త్వం కురు లక్ష్మణ మద్వచః.ఇతీవ రామో ధర్మాత్మా సౌమిత్రిం తమువాచ హ৷৷2.97.27৷৷"},{"sloka":"అవతీర్య తు సాలాగ్రాత్తస్మాత్స సమితిఞ్జయః.లక్ష్మణః ప్రాఞ్జలిర్భూత్వా తస్థౌ రామస్య పార్శ్వతః৷৷2.97.28৷৷"},{"sloka":"భరతేనాపి సన్దిష్టా సమ్మర్దో న భవేదితి.సమన్తాత్తస్య శైలస్య సేనా వాసమకల్పయత్৷৷2.97.29৷৷"},{"sloka":"అధ్యర్ధమిక్ష్వాకుచమూర్యోజనం పర్వతస్య సా.పార్శ్వే న్యవిశదావృత్య గజవాజిరథాకులా৷৷2.97.30৷৷"},{"sloka":"సా చిత్రకూటే భరతేన సేనా ధర్మం పురస్కృత్య విధూయ దర్పమ్.ప్రసాదనార్థం రఘునన్దనస్య విరాజతే నీతిమతా ప్రణీతా৷৷2.97.31৷৷"}]