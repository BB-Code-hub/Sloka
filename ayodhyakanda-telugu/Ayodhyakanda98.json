[{"sloka":"[Bharata's joy on locating the hermitage of Sri Rama.]నివేశ్య సేనాం తు విభుః పద్భ్యాం పాదవతాం వరః.అభిగన్తుం స కాకుత్థ్సమియేష గురువర్తకమ్৷৷2.98.1৷৷"},{"sloka":"నివిష్టమాత్రే సైన్యే తు యథోద్దేశం వినీతవత్.భరతో భ్రాతరం వాక్యం శత్రుఘ్నమిదమబ్రవీత్৷৷2.98.2৷৷"},{"sloka":"క్షిప్రం వనమిదం సౌమ్య! నరసఙ్ఘై స్సమన్తతః.లుబ్ధైశ్చ సహితైరేభి స్త్వమన్వేషితుమర్హసి৷৷2.98.3৷৷"},{"sloka":"గుహో జ్ఞాతిసహస్రేణ శరచాపాసిధారిణా.సమన్వేషతు కాకుత్స్థమస్మిన్ పరివృతస్స్వయమ్৷৷2.98.4৷৷"},{"sloka":"అమాత్యై స్సహ పౌరైశ్చ గురుభిశ్చ ద్విజాతిభిః.వనం సర్వం చరిష్యామి పద్భ్యాం పరివృత స్స్వయమ్৷৷2.98.5৷৷"},{"sloka":"యావన్న రామం ద్రక్ష్యామి లక్ష్మణం వా మహాబలమ్.వైదేహీం చ మహాభాగాం న మే శాన్తిర్భవిష్యతి৷৷2.98.6৷৷"},{"sloka":"యావన్న చన్ద్రసఙ్కాశం ద్రక్ష్యామి శుభమాననమ్. భ్రాతుః పద్మపలాశాక్షం న మే శాన్తిర్భవిష్యతి৷৷2.98.7৷৷"},{"sloka":"యావన్న చరణౌ భ్రాతుః పార్థివవ్యఞ్జనాన్వితౌ.శిరసా ధారయిష్యామి న మే శాన్తిర్భవిష్యతి৷৷2.98.8৷৷"},{"sloka":"యావన్న రాజ్యే రాజ్యార్హః పితృపైతామహే స్థితః.అభిషేకజలక్లిన్నో న మే శాన్తిర్భవిష్యతి৷৷2.98.9৷৷"},{"sloka":"సిద్ధార్థః ఖలు సౌమిత్రిర్యశ్చన్ద్రవిమలోపమమ్.ముఖం పశ్యతి రామస్య రాజీవాక్షం మహాద్యుతి৷৷2.98.10৷৷"},{"sloka":"కృతకృత్యా మహాభాగా వైదేహీ జనకాత్మజా.భర్తారం సాగరాన్తాయాః పృథివ్యా యానుగచ్ఛతి৷৷2.98.11৷৷"},{"sloka":"సుభగశ్చిత్రకూటోసౌ గిరిరాజోపమో గిరిః.యస్మిన్వసతి కాకుత్స్థః కుబేర ఇవ నన్దనే৷৷2.98.12৷৷"},{"sloka":"కృతకార్యమిదం దుర్గం వనం వ్యాలనిషేవితమ్.యదధ్యాస్తే మహాతేజా రామ శ్శస్త్రభృతాం వరః৷৷2.98.13৷৷"},{"sloka":"ఏవముక్త్వా మహాతేజా భరతః పురషర్షభః.పద్భ్యామేవ మహాబాహుః ప్రవివేశ మహాద్వనమ్৷৷2.98.14৷৷"},{"sloka":"స తాని ద్రుమజాలాని జాతాని గిరిసానుషు.పుష్పితాగ్రాణి మధ్యేన జగామ వదతాం వరః৷৷2.98.15৷৷"},{"sloka":"స గిరేశ్చిత్రకూటస్య సాలమాసాద్య పుష్పితమ్.రామాశ్రమగతస్యాగ్నేర్దదర్శ ధ్వజముచ్ఛ్రితమ్৷৷2.98.16৷৷"},{"sloka":"తం దృష్ట్వా భరత శ్రీమాన్ముమోద సహ బాన్ధవః.అత్ర రామ ఇతి జ్ఞాత్వా గతః పారమివామ్భసః৷৷2.98.17৷৷"},{"sloka":"స చిత్రకూటే తు గిరౌ నిశమ్యవ రామాశ్రమం పుణ్యజనోపపన్నమ్.గుహేన సార్ధం త్వరితో జగామ పునర్నివేశ్యైవ చమూం మహాత్మా৷৷2.98.18৷৷"}]