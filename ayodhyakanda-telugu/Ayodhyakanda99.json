[{"sloka":"[Bharata sees Rama seated in the hermitage with matted hair and bark robes with Sita nearby --- Bharata's lamentation.]నివిష్టాయాం తు సేనాయాముత్సుకో భరతస్తదా.జగామ భ్రాతరం ద్రష్టుం శత్రుఘ్నమనుదర్శయన్৷৷2.99.1৷৷"},{"sloka":"ఋషిం వసిష్ఠం సన్దిశ్య మాతృ్మే శీఘ్రమానయ.ఇతి త్వరితమగ్రే స జగామ గురువత్సలః৷৷2.99.2৷৷"},{"sloka":"సుమన్త్రస్త్వపి శత్రుఘ్నమదూరాదన్వపద్యత.రామదర్శనజస్తర్షో భరతస్యేవ తస్య చ৷৷2.99.3৷৷"},{"sloka":"గచ్ఛన్నేవాథ భరతస్తాపసాలయ సంస్థితామ్.భ్రాతుః పర్ణకుటీం శ్రీమానుటజం చ దదర్శ హ৷৷ 2.99.4৷৷"},{"sloka":"శాలాయాస్త్వగ్రత స్తస్యా దదర్శ భరత స్తదా.కాష్ఠాని చావభగ్నాని పుష్పాణ్యుపచితాని చ৷৷2.99.5৷৷"},{"sloka":"స లక్ష్మణస్య రామస్య దదర్శాశ్రమమీయుషః.కృతం వృక్షేష్వభిజ్ఞానం కుశచీరైః క్వచిత్క్వచిత్৷৷2.99.6৷৷"},{"sloka":"దదర్శ వనే తస్మిన్మహత స్సఞ్చయాన్కృతాన్.మృగాణాం మహిషాణాం చ కరీషై శశీతకారణాత్৷৷2.99.7৷৷"},{"sloka":"గచ్ఛన్నేవ మహాబాహుర్ద్యుతిమాన్భరత స్తదా.శత్రుఘ్నం చాబ్రవీద్ధృష్టస్తానమాత్యాంశ్చ సర్వశః৷৷2.99.8৷৷"},{"sloka":"మన్యే ప్రాప్తాః స్మ తం దేశం భరద్వాజో యమబ్రవీత్.నాతిదూరే హి మన్యేహం నదీం మన్దాకినీమితః৷৷2.99.9৷৷"},{"sloka":"ఉచ్చైర్బద్ధాని చీరాణి లక్ష్మణేన భవేదయమ్.అభిజ్ఞానకృతః పన్థా అకాలే గన్తుమిచ్ఛతా৷৷2.99.10৷৷"},{"sloka":"ఇదం చోదాత్తదన్తానాం కుఞ్జరాణాం తరస్వినామ్.శైలపార్శ్వే పరిక్రాన్తమన్యోన్యమభిగర్జతామ్৷৷2.99.11৷৷"},{"sloka":"యమేవాధాతుమిచ్ఛన్తి తాపసా స్సతతం వనే.తస్యాసౌ దృశ్యతే ధూమ స్సఙ్కులః కృష్ణవర్త్మనః৷৷2.99.12৷৷"},{"sloka":"అత్రాహం పురుషవ్యాఘ్రం గురుసత్కారకారిణమ్.ఆర్యం ద్రక్ష్యామి సంహృష్టో మహర్షిమివ రాఘవమ్৷৷2.99.13৷৷"},{"sloka":"అథ గత్వా ముహూర్తన్తు చిత్రకూటం స రాఘవః.మన్దాకినీమనుప్రాప్తస్తం జనం చేదమబ్రవీత్৷৷2.99.14৷৷"},{"sloka":"జగత్యాం పురషవ్యాఘ్ర ఆస్తే వీరాసనే రతః.జనేన్ద్రో నిర్జనం ప్రాప్య ధిఙ్మే జన్మ సజీవితమ్৷৷2.99.15৷৷"},{"sloka":"మత్కృతే వ్యసనం ప్రాప్తో లోకనాథో మహాద్యుతిః.సర్వాన్కామాన్పరిత్యజ్య వనే వసతి రాఘవః৷৷2.99.16৷৷"},{"sloka":"ఇతి లోకసమాక్రుష్టః పాదేష్వద్య ప్రసాదయన్.రామస్య నిపతిష్యామి సీతాయా లక్ష్మణస్య చ৷৷2.99.17৷৷"},{"sloka":"ఏవం సంవిలపం స్తస్మిన్వనే దశరథాత్మజః.దదర్శ మహాతీం పుణ్యాం పర్ణశాలాం మనోరమామ్৷৷2.99.18৷৷సాలతాలాశ్వకర్ణానాం పర్ణైర్బహుభిరావృతామ్.విశాలాం మృదుభిస్తీర్ణాం కుశైర్వేదిమివాధ్వరే৷৷2.99.19৷৷శక్రాయుధనికాశైశ్చ కార్ముకైర్భారసాధనైః.రుక్మపృష్ఠైర్మహాసారై శ్శోభితాం శత్రుబాధకైః৷৷2.99.20৷৷అర్క రశ్మి ప్రతీకాశైర్ఘోరైస్తూణీగతైశ్శరైః.శోభితాం దీప్తవదనై స్సర్పైర్భోగవతీమివ৷৷2.99.21৷৷మహారజతవాసోభ్యామసిభ్యాం చ విరాజితామ్.రుక్మబిన్దువిచిత్రాభ్యాం చర్మభ్యాం చాపి శోభితామ్৷৷2.99.22৷৷గోధాఙ్గుళిత్రైరాసక్తైశ్చిత్రైః కాఞ్చనభూషితైః.అరిసంఘైరనాధృష్యాం మృగై స్సింహగుహా మివ৷৷2.99.23৷৷"},{"sloka":"ప్రాగుదక్ప్రవణాం వేదిం విశాలాం దీప్తపావకామ్.దదర్శ భరతస్తత్ర పుణ్యాం రామనివేశనే৷৷2.99.24৷৷"},{"sloka":"నిరీక్ష్య స ముహూర్తం తు దదర్శ భరతో గురుమ్.ఉటజే రామమాసీనం జటామణ్డలధారిణమ్৷৷2.99.25৷৷"},{"sloka":"తం తు కృష్ణాజినధరం చీరవల్కలవాససమ్.దదర్శ రామమాసీనమభితః పావకోపమమ్৷৷2.99.26৷৷సింహస్కన్ధం మహాబాహుం పుణ్డరీకనిభేక్షణమ్.పృథివ్యాస్సాగరాన్తాయాః భర్తారం ధర్మచారిణమ్৷৷2.99.27৷৷ఉపవిష్టం మహాబాహుం బ్రహ్మాణమివ శాశ్వతమ్.స్థణ్డిలే దర్భసంస్తీర్ణే సీతయా లక్ష్మణేన చ৷৷2.99.28৷৷"},{"sloka":"తం దృష్ట్వా భరత శ్శ్రీమాన్ దుఃఖశోకపరిప్లుతః.అభ్యధావత ధర్మాత్మా భరతః కైకేయీ సుతః৷৷2.99.29৷৷"},{"sloka":"దృష్ట్వైవ విలలాపార్తో బాష్పసన్దిగ్ధయా గిరా.అశక్నువన్ ధారయితుం ధైర్యాద్వచనమబ్రవీత్৷৷2.99.30৷৷"},{"sloka":"య స్సంసది ప్రకృతిభిర్భవేద్యుక్త ఉపాసితుమ్.వన్యైర్మృగైరుపాసీన స్సోయమాస్తే మమాగ్రజః৷৷2.99.31৷৷"},{"sloka":"వాసోభిర్బహుసాహస్రైర్యో మహాత్మా పురోచితః.మృగాజినే సోయమిహ ప్రవస్తే ధర్మమాచరన్৷৷2.99.32৷৷"},{"sloka":"అధారయద్యో వివిధాశ్చిత్రాస్సుమనసస్తదా.సోయం జటాభారమిమం వహతే రాఘవః కథమ్৷৷2.99.33৷৷"},{"sloka":"యస్య యజ్ఞైర్యథోదిష్టైర్యుక్తో ధర్మస్య సఞ్చయః.శరీరక్లేశసమ్భూతం స ధర్మం పరిమార్గతే৷৷2.99.34৷৷"},{"sloka":"చన్దనేన మహార్హేణ యస్యాఙ్గముపసేవితమ్.మలేన తస్యాఙ్గమిదం కథమార్యస్య సేవ్యతే৷৷2.99.35৷৷"},{"sloka":"మన్నిమిత్తమిదం దుఃఖం ప్రాప్తో రామః సుఖోచితః.ధిగ్జీవితం నృశంసస్య మమ లోకవిగర్హితమ్৷৷2.99.36৷৷"},{"sloka":"ఇత్యేవం విలపన్దీనః ప్రస్విన్నముఖపఙ్కజః.పాదావప్రాప్య రామస్య పపాత భరతో రుదన్৷৷2.99.37৷৷"},{"sloka":"దుఃఖాభితప్తో భరతో రాజపుత్రో మహాబలః.ఉక్త్వార్యేతి సకృద్దీనం పునర్నోవాచ కిఞ్చన৷৷2.99.38৷৷"},{"sloka":"బాష్పాభిహతకణ్ఠశ్చ ప్రేక్ష్య రామం యశస్వినమ్.ఆర్యేత్యోవాథ సఙ్క్రుశ్య వ్యాహర్తుం నాశకత్తదా৷৷2.99.39৷৷"},{"sloka":"శత్రుఘ్నశ్చాపి రామస్య వవన్దే చరణౌ రుదన్.తావుభౌ స సమాలిఙ్గ్య రామశ్చాశ్రూణ్యవర్తయత్৷৷2.99.40৷৷"},{"sloka":"తతస్సుమన్త్రేణ గుహేన చైవ సమీయతు రాజసుతావరణ్యే.దివాకరశ్చైవ నిశాకరశ్చ యథామ్బరే శుక్రబృహస్పతిభ్యామ్৷৷2.99.41৷৷"},{"sloka":"తాన్పార్థివాన్వారణయూథపాభాన్సమాగతాం స్తత్ర మహత్యరణ్యే.వనౌకసస్తేపి సమీక్ష్య సర్వేప్యశ్రూణ్యముఞ్చన్ప్రవిహాయ హర్షమ్৷৷2.99.42৷৷"}]