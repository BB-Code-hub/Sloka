[{"sloka":"[Saint Narada visits hermitage of Valmiki -- Valmiki queries about a single perfect individual bestowed with all good qualities enumerated by him -- Narada, knower of past, present and future, identifies such a man -- describes virtues, qualities of Sri Rama -- narrates briefly the story of his life.]తపస్స్వాధ్యాయనిరతం తపస్వీ వాగ్విదాం వరమ్ .నారదం పరిపప్రచ్ఛ వాల్మీకిర్మునిపుఙ్గవమ్ ৷৷1.1.1৷৷ "},{"sloka":"కోన్వస్మిన్సామ్ప్రతం లోకే గుణవాన్కశ్చ వీర్యవాన్ .ధర్మజ్ఞశ్చ కృతజ్ఞశ్చ సత్యవాక్యో దృఢవ్రత:৷৷1.1.2৷৷ "},{"sloka":"చారిత్రేణ చ కో యుక్తస్సర్వభూతేషు కో హిత: .విద్వాన్క: కస్సమర్థశ్చ కశ్చైకప్రియదర్శన: ৷৷1.1.3৷৷ "},{"sloka":"ఆత్మవాన్కో జితక్రోధో ద్యుతిమాన్కోనసూయక: .కస్య బిభ్యతి దేవాశ్చ జాతరోషస్య సంయుగే ৷৷1.1.4৷৷ "},{"sloka":"ఏతదిచ్ఛామ్యహం శ్రోతుం పరం కౌతూహలం హి మే .మహర్షే త్వం సమర్థోసి జ్ఞాతుమేవంవిధం నరమ్ ৷৷1.1.5৷৷ "},{"sloka":"శ్రుత్వా చైతత్ిత్రలోకజ్ఞో వాల్మీకేర్నారదో వచ: .శ్రూయతామితి చామన్త్త్ర్య ప్రహృష్టో వాక్యమబ్రవీత్ ৷৷1.1.6৷৷  "},{"sloka":"బహవో దుర్లభాశ్చైవ యే త్వయా కీర్తితా గుణా: .మునే వక్ష్యామ్యహం బుద్ధ్వా తైర్యుక్తశ్శ్రూయతాన్నర: ৷৷1.1.7৷৷ "},{"sloka":"ఇక్ష్వాకువంశప్రభవో రామో నామ జనైశ్శ్రుత: .నియతాత్మా మహావీర్యో ద్యుతిమాన్ధృతిమాన్ వశీ ৷৷1.1.8৷৷ "},{"sloka":"బుద్ధిమాన్నీతిమాన్వాగ్మీ శ్రీమాన్ శత్రునిబర్హణ: .విపులాంసో మహాబాహు: కమ్బుగ్రీవో మహాహను: ৷৷1.1.9৷৷"},{"sloka":"మహోరస్కో మహేష్వాసో గూఢజత్రురరిన్దమః .ఆజానుబాహుస్సుశిరాస్సులలాటస్సువిక్రమః ৷৷1.1.10৷৷"},{"sloka":"సమస్సమవిభక్తాఙ్గస్స్నిగ్ధవర్ణ: ప్రతాపవాన్ . పీనవక్షా విశాలాక్షో లక్ష్మీవాన్ శుభలక్షణః ৷৷ 1.1.11৷৷ "},{"sloka":"ధర్మజ్ఞస్సత్యసన్ధశ్చ ప్రజానాం చ హితే రతః .యశస్వీ జ్ఞానసమ్పన్నశ్శుచిర్వశ్యస్సమాధిమాన్ ৷৷1.1.12৷৷ "},{"sloka":"ప్రజాపతిసమశ్శ్రీమాన్ ధాతా రిపునిషూదనః .రక్షితా జీవలోకస్య ధర్మస్య పరిరక్షితా ৷৷1.1.13৷৷"},{"sloka":"రక్షితా స్వస్య ధర్మస్య స్వజనస్య చ రక్షితా .వేదవేదాఙ్గతత్త్వజ్ఞో ధనుర్వేదే చ నిష్ఠితః ৷৷1.1.14৷৷ "},{"sloka":"సర్వశాస్త్రార్థతత్త్వజ్ఞస్స్మృతిమాన్ప్రతిభానవాన్ .సర్వలోకప్రియస్సాధురదీనాత్మా విచక్షణః ৷৷1.1.15৷৷ "},{"sloka":"సర్వదాభిగతస్సద్భిస్సముద్ర ఇవ సిన్ధుభిః .ఆర్యస్సర్వసమశ్చైవ సదైకప్రియదర్శనః ৷৷1.1.16৷৷ "},{"sloka":"స చ సర్వగుణోపేత: కౌసల్యానన్దవర్ధన: .సముద్ర ఇవ గామ్భీర్యే ధైర్యేణ హిమవానివ ৷৷1.1.17৷৷ "},{"sloka":"విష్ణునా సదృశో వీర్యే సోమవత్ప్రియదర్శన: .కాలాగ్నిసదృశ: క్రోధే క్షమయా పృథివీసమ: ৷৷1.1.18৷৷ధనదేన సమస్త్యాగే సత్యే ధర్మ ఇవాపర: ."},{"sloka":"తమేవం గుణసమ్పన్నం రామం సత్యపరాక్రమమ్ ৷৷1.1.19৷৷జ్యేష్ఠం శ్రేష్ఠగుణైర్యుక్తం ప్రియం దశరథస్సుతమ్ . 1-1-19-ప్రకృతీనాం హితైర్యుక్తం ప్రకృతిప్రియకామ్యయా ৷৷1.1.20৷৷యౌవరాజ్యేన సంయోక్తుమైచ్ఛత్ప్రీత్యా మహీపతి: . 1-1-20-      "},{"sloka":"తస్యాభిషేకసమ్భారాన్దృష్ట్వా భార్యాథ కైకయీ ৷৷1.1.21৷৷పూర్వం దత్తవరా దేవీ వరమేనమయాచత .  వివాసనం చ రామస్య భరతస్యాభిషేచనమ్ ৷৷1.1.22৷৷ "},{"sloka":"స సత్యవచనాద్రాజా ధర్మపాశేన సంయత: .వివాసయామాస సుతం రామం దశరథ: ప్రియమ్ ৷৷1.1.23৷৷ "},{"sloka":"స జగామ వనం వీర: ప్రతిజ్ఞామనుపాలయన్.పితుర్వచననిర్దేశాత్కైకేయ్యా: ప్రియకారణాత్ ৷৷1.1.24৷৷ "},{"sloka":"తం వ్రజన్తం ప్రియో భ్రాతా లక్ష్మణోనుజగామ హ .స్నేహాద్వినయసమ్పన్నస్సుమిత్రానన్దవర్ధన: ৷৷1.1.25৷৷భ్రాతరం దయితో భ్రాతుస్సౌభ్రాత్రమనుదర్శయన్ . "},{"sloka":"రామస్య దయితా భార్యా నిత్యం ప్రాణసమా హితా ৷৷1.1.26৷৷జనకస్య కులే జాతా దేవమాయేవ నిర్మితా .సర్వలక్షణసమ్పన్నా నారీణాముత్తమా వధూ: ৷৷1.1.27৷৷సీతాప్యనుగతా రామం శశినం రోహిణీ యథా . "},{"sloka":"పౌరైరనుగతో దూరం పిత్రా దశరథేన చ ৷৷1.1.28৷৷శృఙ్గిబేరపురే సూతం గఙ్గాకూలే వ్యసర్జయత్ . గుహమాసాద్య ధర్మాత్మా నిషాదాధిపతిం ప్రియమ్ ৷৷1.1.29৷৷గుహేన సహితో రామో లక్ష్మణేన చ సీతయా . "},{"sloka":"తే వనేన వనం గత్వా నదీస్తీర్త్వా బహూదకా: ৷৷1.1.30৷৷చిత్రకూటమనుప్రాప్య భరద్వాజస్య శాసనాత్ .రమ్యమావసథం కృత్వా రమమాణా వనే త్రయ: ৷৷1.1.31৷৷దేవగన్ధర్వసఙ్కాశాస్తత్ర తే న్యవసన్ సుఖమ్ ."},{"sloka":"చిత్రకూటం గతే రామే పుత్రశోకాతురస్తథా ৷৷1.1.32৷৷రాజా దశరథస్స్వర్గం జగామ విలపన్సుతమ్ ."},{"sloka":"మృతే తు తస్మిన్భరతో వసిష్ఠప్రముఖైర్ద్విజై: ৷৷ 1.1.33৷৷నియుజ్యమానో రాజ్యాయ నైచ్ఛద్రాజ్యం మహాబల:. "},{"sloka":"స జగామ వనం వీరో రామపాదప్రసాదక: ৷৷ 1.1.34 ৷৷ "},{"sloka":"గత్వా తు సుమహాత్మానం రామం సత్యపరాక్రమమ్ .అయాచద్భ్రాతరం రామమార్యభావపురస్కృత: ৷৷1.1.35৷৷  త్వమేవ రాజా ధర్మజ్ఞ ఇతి రామం వచోబ్రవీత్ . "},{"sloka":"రామోపి పరమోదారస్సుముఖస్సుమహాయశా: .న చైచ్ఛత్పితురాదేశాద్రాజ్యం రామో మహాబల: ৷৷1.1.36৷৷ "},{"sloka":"పాదుకే చాస్య రాజ్యాయ న్యాసం దత్వా పున:పున: .నివర్తయామాస తతో భరతం భరతాగ్రజ: ৷৷1.1.37৷৷ "},{"sloka":"స కామమనవాప్యైవ రామపాదావుపస్పృశన్ ৷৷1.1.38৷৷నన్దిగ్రామేకరోద్రాజ్యం రామాగమనకాఙ్క్షయా . "},{"sloka":"గతే తు భరతే శ్రీమాన్ సత్యసన్ధో జితేన్ద్రియ: ৷৷1.1.39৷৷రామస్తు పునరాలక్ష్య నాగరస్య జనస్య చ .  తత్రాగమనమేకాగ్రో దణ్డకాన్ప్రవివేశ హ ৷৷1.1.40৷৷ "},{"sloka":"ప్రవిశ్య తు మహారణ్యం రామో రాజీవలోచనః .విరాధం రాక్షసం హత్వా శరభఙ్గం దదర్శ హ ৷৷1.1.41৷৷సుతీక్ష్ణం చాప్యగస్త్యం చ అగస్త్యభ్రాతరం తథా . "},{"sloka":"అగస్త్యవచనాచ్చైవ జగ్రాహైన్ద్రం శరాసనమ్ ৷৷1.1.42৷৷ఖడ్గం చ పరమప్రీతస్తూణీ చాక్షయసాయకౌ . "},{"sloka":"వసతస్తస్య రామస్య వనే వనచరైస్సహ .ఋషయోభ్యాగమన్సర్వే వధాయాసురరక్షసామ్ ৷৷1.1.43৷৷ "},{"sloka":"స తేషాం ప్రతిశుశ్రావ రాక్షసానాం తథా వనే ৷৷1.1.44৷৷ ప్రతిజ్ఞాతశ్చ రామేణ వధస్సంయతి రక్షసామ్ .ఋషీణామగ్నికల్పానాం దణ్డకారణ్యవాసినామ్ ৷৷1.1.45৷৷ "},{"sloka":"తేన తత్రైవ వసతా జనస్థాననివాసినీ .విరూపితా శూర్పణఖా రాక్షసీ కామరూపిణీ ৷৷1.1.46৷৷"},{"sloka":"తతశ్శూర్పణఖావాక్యాదుద్యుక్తాన్సర్వరాక్షసాన్ .ఖరం త్రిశిరసం చైవ దూషణం చైవ రాక్షసమ్ ৷৷1.1.47৷৷నిజఘాన వనే రామస్తేషాం చైవ పదానుగాన్ ."},{"sloka":"వనే తస్మిన్నివసతా జనస్థాననివాసినామ్ ৷৷1.1.48৷৷రక్షసాం నిహతాన్యాసన్సహస్రాణి చతుర్దశ . "},{"sloka":"తతో జ్ఞాతివధం శ్రుత్వా రావణః క్రోధమూర్ఛితః ৷৷1.1.49৷৷సహాయం వరయామాస మారీచం నామ రాక్షసమ్ .                   "},{"sloka":"వార్యమాణస్సుబహుశో మారీచేన స రావణః ৷৷1.1.50৷৷న విరోధో బలవతా క్షమో రావణ తేన తే . "},{"sloka":"అనాదృత్య తు తద్వాక్యం రావణ: కాలచోదిత: ৷৷1.1.51৷৷జగామ సహ మారీచస్తస్యాశ్రమపదం తదా ."},{"sloka":"తేన మాయావినా దూరమపవాహ్య నృపాత్మజౌ ৷৷1.1.52৷৷జహార భార్యాం రామస్య గృధ్రం హత్వా జటాయుషమ్ . "},{"sloka":"గృధ్రం చ నిహతం దృష్ట్వా హృతాం శ్రుత్వా చ మైథిలీమ్ ৷৷1.1.53৷৷రాఘవశ్శోకసన్తప్తో విలలాపాకులేన్ద్రియ: . "},{"sloka":"తతస్తేనైవ శోకేన గృధ్రం దగ్ధ్వా జటాయుషమ్ ৷৷1.1.54৷৷మార్గమాణో వనే సీతాం రాక్షసం సన్దదర్శ హ .కబన్ధన్నామ రూపేణ వికృతం ఘోరదర్శనమ్ ৷৷1.1.55৷৷ "},{"sloka":"తం నిహత్య మహాబాహుర్దదాహ స్వర్గతశ్చ  స: . స చాస్య కథయామాస శబరీం ధర్మచారిణీమ్ ৷৷1.1.56৷৷శ్రమణీం ధర్మనిపుణామభిగచ్ఛేతి రాఘవ . 1-1-51-"},{"sloka":"సోభ్యగచ్ఛన్మహాతేజాశ్శబరీం శత్రుసూదన: ৷৷1.1.57৷৷శబర్యా పూజితస్సమ్యగ్రామో దశరథాత్మజ: . "},{"sloka":"పమ్పాతీరే హనుమతా సఙ్గతో వానరేణ హ ৷৷1.1.58৷৷హనుమద్వచనాచ్చైవ సుగ్రీవేణ సమాగత: . "},{"sloka":"సుగ్రీవాయ చ తత్సర్వం శంసద్రామో మహాబల: ৷৷1.1.59৷৷ఆదితస్తద్యథావృత్తం సీతాయాశ్చ విశేషత: .                 "},{"sloka":"సుగ్రీవశ్చాపి తత్సర్వం శ్రుత్వా రామస్య వానర: ৷৷1.1.60৷৷చకార సఖ్యం రామేణ ప్రీతశ్చైవాగ్నిసాక్షికమ్ . "},{"sloka":"తతో వానరరాజేన వైరానుకథనం ప్రతి ৷৷1.1.61৷৷రామాయావేదితం సర్వం ప్రణయాద్దు:ఖితేన చ ."},{"sloka":"ప్రతిజ్ఞాతం చ రామేణ తదా వాలివధం ప్రతి ৷৷1.1.62৷৷వాలినశ్చ బలం తత్ర కథయామాస వానర: . "},{"sloka":"సుగ్రీవశ్శఙ్కితశ్చాసీన్నిత్యం వీర్యేణ రాఘవే ৷৷1.1.63৷৷రాఘవప్రత్యయార్థం తు దున్దుభే: కాయముత్తమమ్ .దర్శయామాస సుగ్రీవో మహాపర్వతసన్నిభమ్ ৷৷1.1.64৷৷ "},{"sloka":"ఉత్స్మయిత్వా మహాబాహు: ప్రేక్ష్య చాస్థి మహాబల: .పాదాఙ్గుష్ఠేన చిక్షేప సమ్పూర్ణం దశయోజనమ్ ৷৷1.1.65৷৷ "},{"sloka":"బిభేద చ పునస్సాలాన్సప్తైకేన మహేషుణా .గిరిం రసాతలం చైవ జనయన్ప్రత్యయం తథా ৷৷1.1.66৷৷ "},{"sloka":"తత: ప్రీతమనాస్తేన విశ్వస్తస్స మహాకపి: .కిష్కిన్ధాం రామసహితో జగామ చ గుహాం తదా ৷৷1.1.67৷৷ "},{"sloka":"తతోగర్జద్ధరివర: సుగ్రీవో హేమపిఙ్గల: .తేన నాదేన మహతా నిర్జగామ హరీశ్వర: ৷৷1.1.68৷৷ "},{"sloka":"అనుమాన్య తదా తారాం సుగ్రీవేణ సమాగత: .నిజఘాన చ తత్రైనం శరేణైకేన రాఘవ: ৷৷1.1.69৷৷ "},{"sloka":"తతస్సుగ్రీవవచనాద్ధత్వా వాలినమాహవే .సుగ్రీవమేవ తద్రాజ్యే రాఘవ: ప్రత్యపాదయత్ ৷৷1.1.70৷৷ "},{"sloka":"స చ సర్వాన్సమానీయ వానరాన్వానరర్షభ: .దిశ: ప్రస్థాపయామాస దిదృక్షుర్జనకాత్మజామ్ ৷৷1.1.71৷৷ "},{"sloka":"తతో గృధ్రస్య వచనాత్సమ్పాతేర్హనుమాన్బలీ.శతయోజనవిస్తీర్ణం పుప్లువే లవణార్ణవమ్৷৷1.1.72৷৷ "},{"sloka":"తత్ర లఙ్కాం సమాసాద్య పురీం రావణపాలితామ్ .దదర్శ సీతాం ధ్యాయన్తీమశోకవనికాం గతామ్ ৷৷1.1.73৷৷ "},{"sloka":"నివేదయిత్వాభిజ్ఞానం ప్రవృత్తిం చ నివేద్య చ .సమాశ్వాస్య చ వైదేహీం మర్దయామాస తోరణమ్ ৷৷1.1.74৷৷ "},{"sloka":"పఞ్చ సేనాగ్రగాన్హత్వా సప్తమన్త్రిసుతానపి .శూరమక్షం చ నిష్పిష్య గ్రహణం సముపాగమత్ ৷৷1.1.75৷৷"},{"sloka":"అస్త్రేణోన్ముక్తమాత్మానం జ్ఞాత్వా పైతామహాద్వరాత్ .మర్షయన్రాక్షసాన్వీరో యన్త్రిణస్తాన్యదృచ్ఛయా ৷৷1.1.76৷৷ తతో దగ్ధ్వా పురీం లఙ్కామృతే సీతాం చ మైథిలీమ్ .రామాయ ప్రియమాఖ్యాతుం పునరాయాన్మహాకపి: ৷৷1.1.77৷৷ "},{"sloka":"సోధిగమ్య మహాత్మానం కృత్వా రామం ప్రదక్షిణమ్ .న్యవేదయదమేయాత్మా దృష్టా సీతేతి తత్త్వత: ৷৷1.1.78৷৷ "},{"sloka":"తతస్సుగ్రీవసహితో గత్వా తీరం మహోదధే: .సముద్రం క్షోభయామాస శరైరాదిత్యసన్నిభై: ৷৷1.1.79৷৷ "},{"sloka":"దర్శయామాస చాత్మానం సముద్రస్సరితాం పతి: .సముద్రవచనాచ్చైవ నలం సేతుమకారయత్ ৷৷1.1.80৷৷ "},{"sloka":"తేన గత్వా పురీం లఙ్కాం హత్వా రావణమాహవే .రామ: సీతామనుప్రాప్య పరాం వ్రీడాముపాగమత్ ৷৷1.1.81৷৷ "},{"sloka":"తామువాచ తతో రామ: పరుషం జనసంసది .అమృష్యమాణా సా సీతా వివేశ జ్వలనం సతీ ৷৷1.1.82৷৷"},{"sloka":"తతోగ్నివచనాత్సీతాం జ్ఞాత్వా విగతకల్మషామ్ .బభౌ రామస్సమ్ప్రహృష్ట: పూజితస్సర్వదైవతై: ৷৷1.1.83৷৷"},{"sloka":"కర్మణా తేన మహతా త్రైలోక్యం సచరాచరమ్ .సదేవర్షిగణం తుష్టం రాఘవస్య మహాత్మన: ৷৷1.1.84৷৷ "},{"sloka":"అభిషిచ్య చ లఙ్కాయాం రాక్షసేన్ద్రం విభీషణమ్ .కృతకృత్యస్తదా రామో విజ్వర: ప్రముమోద హ ৷৷1.1.85৷৷ "},{"sloka":"దేవతాభ్యో వరం ప్రాప్య సముత్థాప్య చ వానరాన్ .అయోధ్యాం ప్రస్థితో రామ: పుష్పకేణ సుహృద్వృత: ৷৷1.1.86৷৷"},{"sloka":"భరద్వాజాశ్రమం గత్వా రామస్సత్యపరాక్రమ: .భరతస్యాన్తికం రామో హనూమన్తం వ్యసర్జయత్ ৷৷1.1.87৷৷ "},{"sloka":"పునరాఖ్యాయికాం జల్పన్సుగ్రీవసహితశ్చ స: .పుష్పకం తత్సమారుహ్య నన్దిగ్రామం యయౌ తదా ৷৷1.1.88৷৷ "},{"sloka":"నన్దిగ్రామే జటాం హిత్వా భ్రాతృభిస్సహితోనఘ: .రామస్సీతామనుప్రాప్య రాజ్యం పునరవాప్తవాన్ ৷৷1.1.89৷৷ "},{"sloka":"ప్రహృష్టముదితో లోకస్తుష్ట: పుష్టస్సుధార్మిక: .నిరామయో హ్యరోగశ్చ దుర్భిక్షభయవర్జిత: ৷৷1.1.90৷৷ "},{"sloka":"న పుత్రమరణం కిఞ్చిద్ద్రక్ష్యన్తి పురుషా: క్వచిత్ .నార్యశ్చావిధవా నిత్యం భవిష్యన్తి పతివ్రతా: ৷৷1.1.91৷৷ "},{"sloka":"న చాగ్నిజం భయం కిఞ్చిన్నాప్సు మజ్జన్తి జన్తవ: .న వాతజం భయం కిఞ్చిన్నాపి జ్వరకృతం తథా ৷৷1.1.92৷৷ న చాపి క్షుద్భయం తత్ర న తస్కరభయం తథా ."},{"sloka":"నగరాణి చ రాష్ట్రాణి ధనధాన్యయుతాని చ ৷৷1.1.93৷৷నిత్యం ప్రముదితాస్సర్వే యథా కృతయుగే తథా . "},{"sloka":"అశ్వమేధశతైరిష్ట్వా తథా బహుసువర్ణకై: ৷৷1.1.94৷৷గవాం కోట్యయుతం దత్వా బ్రహ్మలోకం ప్రయాస్యతి .అసంఖ్యేయం ధనం దత్వా బ్రాహ్మణేభ్యో మహాయశా: ৷৷1.1.95৷৷  "},{"sloka":"రాజవంశాన్శతగుణాన్స్థాపయిష్యతి రాఘవ: .చాతుర్వర్ణ్యం చ లోకేస్మిన్ స్వే స్వే ధర్మే నియోక్ష్యతి ৷৷1.1.96৷৷  "},{"sloka":"దశవర్షసహస్రాణి దశవర్షశతాని చ .రామో రాజ్యముపాసిత్వా బ్రహ్మలోకం ప్రయాస్యతి ৷৷ 1.1.97৷৷ "},{"sloka":"ఇదం పవిత్రం పాపఘ్నం పుణ్యం వేదైశ్చ సమ్మితమ్ .య: పఠేద్రామచరితం సర్వపాపై: ప్రముచ్యతే ৷৷1.1.98৷৷ "},{"sloka":"ఏతదాఖ్యానమాయుష్యం పఠన్రామాయణం నర: .సపుత్రపౌత్రస్సగణ: ప్రేత్య స్వర్గే మహీయతే ৷৷ 1.1.99৷৷"},{"sloka":"పఠన్ద్విజో వాగృషభత్వమీయాత్స్యాత్క్షత్రియో భూమిపతిత్వమీయాత్ .వణిగ్జన: పణ్యఫలత్వమీయాత్జనశ్చ శూద్రోపి మహత్వమీయాత్ ৷৷1.1.100৷৷ "}]