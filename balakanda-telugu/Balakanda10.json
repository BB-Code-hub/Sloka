[{"sloka":"[Sumantra narrates the manner in which Rsyasringa was brought to Anga--Romapada sends courtesans to lure Rsyasringa and to get him to famine-stricken Anga--rains follow ending  famine- Rsyasringa marries Santa, daughter of Romapada.]           సుమన్త్రశ్చోదితో రాజ్ఞా ప్రోవాచేదం వచస్తదా.యథర్శ్యశృఙ్గస్త్వానీత శ్శ్రుణు మే మన్త్రిభిస్సహ৷৷1.10.1৷৷ "},{"sloka":"రోమపాదమువాచేదం సహామాత్య: పురోహిత:.ఉపాయో నిరపాయోయమస్మాభిరభిచిన్తిత:৷৷ 1.10.2৷৷ "},{"sloka":"ఋశ్యశృఙ్గో వనచరస్తపస్స్వాధ్యయనే రత:.అనభిజ్ఞస్స నారీణాం విషయాణాం సుఖస్య చ.1.10.3৷৷ "},{"sloka":"ఇన్ద్రియార్థైరభిమతైర్నరచిత్తప్రమాథిభి: .పురమానాయయిష్యామ: క్షిప్రం చాధ్యవసీయతామ్৷৷ 1.10.4৷৷ "},{"sloka":"గణికాస్తత్ర గచ్ఛన్తు రూపవత్యస్స్వలఙ్కృతా:.ప్రలోభ్య వివిధోపాయైరానేష్యన్తీహ సత్కృతా:৷৷1.10.5৷৷ "},{"sloka":"శ్రుత్వా తథేతి రాజా చ ప్రత్యువాచ పురోహితమ్.పురోహితో మన్త్రిణశ్చ తథా చక్రుశ్చ తే తదా৷৷1.10.6৷৷ "},{"sloka":"వారముఖ్యాశ్చ తచ్ఛ్రుత్వా వనం ప్రవివిశుర్మహత్.ఆశ్రమస్యావిదూరేస్మిన్ యత్నం కుర్వన్తి దర్శనే৷৷1.10.7৷৷ఋషిపుత్రస్య ధీరస్య నిత్యమాశ్రమవాసిన:. "},{"sloka":"పితుస్సనిత్యసన్తుష్టో నాతిచక్రామ చాశ్రమాత్৷৷1.10.8৷৷న తేన జన్మప్రభృతి దృష్టపూర్వం తపస్వినా.స్త్రీ వా పుమాన్వా యచ్చాన్యత్సర్వం నగరరాష్ట్రజమ్৷৷ 1.10.9৷৷ "},{"sloka":"తత: కదాచిత్తం దేశమాజగామ యదృచ్ఛయా.విభణ్డకసుతస్తత్ర తాశ్చాపశ్యద్వరాఙ్గనా:৷৷1.10.10৷৷ "},{"sloka":"తాశ్చిత్రవేషా: ప్రమదా గాయన్త్యో మధురస్వరా:.ఋషిపుత్రముపాగమ్య సర్వా వచనమబ్రువన్৷৷ 1.10.11৷৷ "},{"sloka":"కస్త్వం కిం వర్తసే బ్రహ్మన్ జ్ఞాతుమిచ్ఛామహే వయమ్.ఏకస్త్వం విజనే ఘోరే వనే చరసి శంస న:৷৷ 1.10.12৷৷ "},{"sloka":"అదృష్టరూపాస్తాస్తేన కామ్యరూపా వనే స్త్రియ:.హార్దాత్తస్య మతిర్జాతా వ్యాఖ్యాతుం పితరం స్వకమ్৷৷1.10.13৷৷ "},{"sloka":"పితా విభణ్డకోస్మాకం తస్యాహం సుత ఔరస:.ఋశ్యశృఙ్గ ఇతి ఖ్యాతం నామ కర్మ చ మే భువి৷৷1.10.14৷৷ "},{"sloka":"ఇహాశ్రమపదోస్మాకం సమీపే శుభదర్శనా:.కరిష్యే వోత్ర పూజాం వై సర్వేషాం విధిపూర్వకమ్৷৷1.10.15৷৷ "},{"sloka":"ఋషిపుత్రవచశ్శ్రుత్వా సర్వాసాం మతిరాస వై.తదాశ్రమపదం ద్రష్టుం జగ్ముస్సర్వాశ్చ తేన తా:৷৷ 1.10.16৷৷ "},{"sloka":"ఆగతానాం తత: పూజామృషిపుత్రశ్చకార హ.ఇదమర్ఘ్యమిదం పాద్యమిదం మూలమిదం ఫలం చ న:৷৷1.10.17৷৷ "},{"sloka":"ప్రతిగృహ్య చ తాం పూజాం సర్వా ఏవ సముత్సుకా:.ఋషేర్భీతాశ్చ శీఘ్రం తా గమనాయ మతిం దధు:৷৷1.10.18৷৷ "},{"sloka":"అస్మాకమపి ముఖ్యాని ఫలానీమాని వై ద్విజ .గృహాణ ప్రతి భద్రం తే భక్షయస్వ చ మా చిరమ్৷৷1.10.19৷৷ "},{"sloka":"తతస్తాస్తం సమాలిఙ్గ్య సర్వా హర్షసమన్వితా:.మోదకాన్ప్రదదుస్తస్మై భక్ష్యాంశ్చ వివిధాన్ బహూన్৷৷1.10.20৷৷ "},{"sloka":"తాని చాస్వాద్య తేజస్వీ ఫలానీతి స్మ మన్యతే.అనాస్వాదితపూర్వాణి వనే నిత్యనివాసినామ్৷৷1.10.21৷৷ "},{"sloka":"ఆపృచ్ఛ్య చ తదా విప్రం వ్రతచర్యాం నివేద్య చ.గచ్ఛన్తి స్మాపదేశాత్తా భీతాస్తస్య పితుస్స్త్రియ:৷৷1.10.22৷৷ "},{"sloka":"గతాసు తాసు సర్వాసు కాశ్యపస్యాత్మజో ద్విజ:.అస్వస్థహృదయశ్చాసీద్దు:ఖం స్మ పరివర్తతే৷৷1.10.23৷৷ "},{"sloka":"తతోపరేద్యుస్తం దేశమాజగామ స వీర్యవాన్.మనోజ్ఞా యత్ర తా దృష్టా వారముఖ్యాస్స్వలఙ్కృతాః৷৷1.10.24৷৷ "},{"sloka":"దృష్ట్వైవ చ తాస్తదా విప్రమాయాన్తం హృష్టమానసా:.ఉపసృత్య తతస్సర్వాస్తాస్తమూచురిదం వచ:৷৷1.10.25৷৷ "},{"sloka":"ఏహ్యాశ్రమపదం సౌమ్య! హ్యస్మాకమితి చాబ్రువన్.తత్రాప్యేష విధిశ్శ్రీమాన్ విశేషేణ భవిష్యతి৷৷1.10.26৷৷ "},{"sloka":"శ్రుత్వా తు వచనం తాసాం సర్వాసాం హృదయఙ్గమమ్.గమనాయ మతిం చక్రే తం చ నిన్యుస్తదా స్త్రియ:৷৷1.10.27৷৷ "},{"sloka":"తత్ర చానీయమానే తు విప్రే తస్మిన్మహాత్మని.వవర్ష సహసా దేవో జగత్ప్రహ్లాదయంస్తదా৷৷1.10.28৷৷ "},{"sloka":"వర్షేణైవాగతం విప్రం విషయం స్వం నరాధిప:.ప్రత్యుద్గమ్య మునిం ప్రహ్వశ్శిరసా చ మహీం గత:৷৷1.10.29৷৷ "},{"sloka":"అర్ఘ్యం చ ప్రదదౌ తస్మై న్యాయతస్సుసమాహిత:.వవ్రే ప్రసాదం విప్రేన్ద్రాన్మా విప్రం మన్యురావిశేత్৷৷1.10.30৷৷ "},{"sloka":"అన్త:పురం ప్రవిశ్యాస్మై కన్యాం దత్త్వా యథావిధి.శాన్తాం శాన్తేన మనసా రాజా హర్షమవాప స:৷৷1.10.31৷৷ ఏవం స న్యవసత్తత్ర సర్వకామైస్సుపూజిత:."}]