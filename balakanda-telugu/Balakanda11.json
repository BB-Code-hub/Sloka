[{"sloka":"[Sumantra gives further details of the  story narrated by Sanatkumara--on the advice of Sumantra, king Dasaratha goes to Romapada - requests Rsyasringa's help to conduct aswamedha yaga- Rsyasringa comes to Ayodhya.]భూయ ఏవ హి రాజేన్ద్ర! శృణు మే వచనం హితమ్.యథా స దేవప్రవర: కథాయామేవమబ్రవీత్৷৷1.11.1৷৷ "},{"sloka":"ఇక్ష్వాకూణాం కులే జాతో భవిష్యతి సుధార్మిక:.రాజా దశరథో నామ్నా శ్రీమాన్సత్యప్రతిశ్రవ:৷৷1.11.2৷৷ "},{"sloka":"అఙ్గరాజేన సఖ్యం చ తస్య రాజ్ఞో భవిష్యతి.కన్యా చాస్య మహాభాగా శాన్తా నామ భవిష్యతి৷৷1.11.3৷৷ "},{"sloka":"పుత్రస్తు సోఙ్గరాజస్య రోమపాద ఇతి శ్రుత:.తం స రాజా దశరథో గమిష్యతి మహాయశా:৷৷1.11.4৷৷ "},{"sloka":"అనపత్యోస్మి ధర్మాత్మన్! శాన్తాభర్తా మమ క్రతుమ్.ఆహరేత త్వయాజ్ఞప్తస్సన్తానార్థం కులస్య చ৷৷1.11.5৷৷ "},{"sloka":"శ్రుత్వా రాజ్ఞోథ తద్వాక్యం మనసా స విచిన్త్య చ.ప్రదాస్యతే పుత్రవన్తం శాన్తాభర్తారమాత్మవాన్৷৷1.11.6৷৷ "},{"sloka":"ప్రతిగృహ్య చ తం విప్రం స రాజా విగతజ్వర:.ఆహరిష్యతి తం యజ్ఞం ప్రహృష్టేనాన్తరాత్మనా৷৷1.11.7৷৷ "},{"sloka":"తం చ రాజా దశరథో యష్టుకామ: కృతాఞ్జలి:.ఋశ్యశృఙ్గం ద్విజశ్రేష్ఠం వరయిష్యతి ధర్మవిత్৷৷ 1.11.8৷৷ యజ్ఞార్థం ప్రసవార్థం చ స్వర్గార్థం చ నరేశ్వర:.లభతే చ స తం కామం ద్విజముఖ్యాద్విశాంపతి:৷৷1.11.9৷৷ "},{"sloka":"పుత్రాశ్చాస్య భవిష్యన్తి చత్వారోమితవిక్రమా:.వంశప్రతిష్ఠానకరాస్సర్వలోకేషు విశ్రుతా:৷৷1.11.10৷৷ "},{"sloka":"ఏవం స దేవప్రవర: పూర్వం కథితవాన్కథామ్.సనత్కుమారో భగవాన్పురా దేవయుగే ప్రభు:৷৷1.11.11৷৷ "},{"sloka":"స త్వం పురుషశార్దూల! తమానయ సుసత్కృతమ్.స్వయమేవ మహారాజ! గత్వా సబలవాహన:৷৷1.11.12৷৷ "},{"sloka":"అనుమాన్య వసిష్ఠం చ సూతవాక్యం నిశమ్య చ.సాన్త:పురస్సహామాత్య: ప్రయయౌ యత్ర స ద్విజ:৷৷1.11.13৷৷ "},{"sloka":"వనాని సరితశ్చైవ వ్యతిక్రమ్య శనైశ్శనై:.అభిచక్రామ తం దేశం యత్ర వై మునిపుఙ్గవ:৷৷1.11.14৷৷ "},{"sloka":"ఆసాద్య తం ద్విజశ్రేష్ఠం రోమపాదసమీపగమ్.ఋషిపుత్రం దదర్శాదౌ దీప్యమానమివానలమ్৷৷1.11.15৷৷ "},{"sloka":"తతో రాజా యథాన్యాయం పూజాం చక్రే విశేషత:.సఖిత్వాత్తస్య వై రాజ్ఞ: ప్రహృష్టేనాన్తరాత్మనా৷৷1.11.16৷৷ "},{"sloka":"రోమపాదేన చాఖ్యాతమృషిపుత్రాయ ధీమతే.సఖ్యం సమ్బన్ధకం చైవ తదా తం ప్రత్యపూజయత్৷৷1.11.17৷৷ "},{"sloka":"ఏవం సుసత్కృతస్తేన సహోషిత్వా నరర్షభ:.సప్తాష్టదివసాన్రాజా రాజానమిదమబ్రవీత్৷৷1.11.18৷৷ "},{"sloka":"శాన్తా తవ సుతా రాజన్! సహ భర్త్రా విశాంపతే.మదీయనగరం యాతు కార్యం హి మహదుద్యతమ్৷৷1.11.19৷৷ "},{"sloka":"తథేతి రాజా సంశ్రుత్య గమనం తస్య ధీమత:.ఉవాచ వచనం విప్రం గచ్ఛ త్వం సహ భార్యయా৷৷1.11.20৷৷ "},{"sloka":"ఋషిపుత్ర: ప్రతిశ్రుత్య తథేత్యాహ నృపం తదా.స నృపేణాభ్యనుజ్ఞాత: ప్రయయౌ సహ భార్యయా৷৷1.11.21৷৷ "},{"sloka":"తావన్యోన్యాఞ్జలిం కృత్వా స్నేహాత్సంశ్లిష్య చోరసా.ననన్దతుర్దశరథో రోమపాదశ్చ వీర్యవాన్৷৷1.11.22৷৷ "},{"sloka":"తతస్సుహృదమాపృచ్ఛ్య ప్రస్థితో రఘునన్దన:.పౌరేభ్య: ప్రేషయామాస దూతాన్వై శీఘ్రగామిన:৷৷1.11.23৷৷ "},{"sloka":"క్రియతాం నగరం సర్వం క్షిప్రమేవ స్వలఙ్కృతమ్.ధూపితం సిక్తసమ్మృష్టం పతాకాభిరలఙ్కృతమ్৷৷1.11.24৷৷ "},{"sloka":"తత: ప్రహృష్టా: పౌరాస్తే శ్రుత్వా రాజానమాగతమ్.తథా ప్రచక్రుస్తత్సర్వం రాజ్ఞా యత్ప్రేషితం తదా ৷৷1.11.25৷৷ "},{"sloka":"తతస్స్వలఙ్కృతం రాజా నగరం ప్రవివేశ హ.శఙ్ఖదున్దుభినిర్ఘోషై: పురస్కృత్య ద్విజర్షభమ్৷৷1.11.26৷৷ "},{"sloka":"తత: ప్రముదితాస్సర్వే దృష్ట్వా తం నాగరా ద్విజమ్.ప్రవేశ్యమానం సత్కృత్య నరేన్ద్రేణేన్ద్రకర్మణా৷৷1.11.27৷৷ "},{"sloka":"అన్త:పురం ప్రవేశ్యైనం పూజాం కృత్వా చ శాస్త్రత:.కృతకృత్యం తదాత్మానం మేనే తస్యోపవాహనాత్৷৷1.11.28৷৷ "},{"sloka":"అన్త:పురస్త్రియస్సర్వాశ్శాన్తాం దృష్ట్వా తథాగతామ్.సహ భర్త్రా విశాలాక్షీం ప్రీత్యానన్దముపాగమన్৷৷1.11.29৷৷ "},{"sloka":"పూజ్యమానా చ తాభిస్సా రాజ్ఞా చైవ విశేషత:.ఉవాస తత్ర సుఖితా కఞ్చిత్కాలం సహర్త్విజా৷৷1.11.30৷৷ "}]