[{"sloka":"[Dasaratha requests Rsyasringa to perform the sacrifice-the priests order him to procure necessary materials and to release the sacificial horse--Dasaratha orders his ministers to get the preparations done.]తత: కాలే బహుతిథే కస్మింశ్చిత్సుమనోహరే.వసన్తే సమనుప్రాప్తే రాజ్ఞో యష్టుం మనోభవత్৷৷1.12.1৷৷"},{"sloka":"తత: ప్రసాద్య శిరసా తం విప్రం దేవవర్ణినమ్.యజ్ఞాయ వరయామాస సన్తానార్థం కులస్య వై৷৷1.12.2৷৷"},{"sloka":"తథేతి చ స రాజానమువాచ చ సుసత్కృత:.సమ్భారా సమ్భ్రియన్తాం తే తురగశ్చ విముచ్యతామ్৷৷1.12.3৷৷"},{"sloka":"తతో రాజాబ్రవీద్వాక్యం సుమన్త్రం మన్త్రిసత్తమమ్.సుమన్త్రావాహయ క్షిప్రం ఋత్విజో బ్రహ్మవాదిన:৷৷1.12.4৷৷సుయజ్ఞం వామదేవం చ జాబాలిమథ కాశ్యపమ్.పురోహితం వసిష్ఠం చ యే చాన్యే ద్విజసత్తమా:৷৷1.12.5৷৷"},{"sloka":"తతస్సుమన్త్రస్త్వరితం గత్వా త్వరితవిక్రమ:.సమానయత్స తాన్విప్రాన్ సమస్తాన్వేదపారగాన్৷৷1.12.6৷৷"},{"sloka":"తాన్పూజయిత్వా ధర్మాత్మా రాజా దశరథస్తదా.ధర్మార్థసహితం యుక్తం శ్లక్ష్ణం వచనమబ్రవీత్৷৷1.12.7৷৷"},{"sloka":"మమ లాలప్యమానస్య పుత్రార్థం నాస్తి వై సుఖమ్.తదర్థం హయమేధేన యక్ష్యామీతి మతిర్మమ৷৷1.12.8৷৷"},{"sloka":"తదహం యష్టుమిచ్ఛామి శాస్త్రదృష్టేన కర్మణా.ఋషిపుత్రప్రభావేన కామాన్ప్రాప్స్యామి చాప్యహమ్৷৷1.12.9৷৷"},{"sloka":"తతస్సాధ్వితి తద్వాక్యం బ్రాహ్మణా: ప్రత్యపూజయన్.వసిష్ఠప్రముఖాస్సర్వే పార్థివస్య ముఖాచ్చ్యుతమ్৷৷1.12.10৷৷"},{"sloka":"ఋష్యశృఙ్గపురోగాశ్చ ప్రత్యూచుర్నృపతిం తదా.సమ్భారాస్సమ్భ్రియన్తాం తే తురగశ్చ విముచ్యతామ్৷৷1.12.11৷৷"},{"sloka":"సర్వథా ప్రాప్స్యసే పుత్రాంశ్చత్వారోమితవిక్రమాన్.యస్య తే ధార్మికీ బుద్ధిరియం పుత్రార్థమాగతా ৷৷1.12.12৷৷"},{"sloka":"తత: ప్రీతోభవద్రాజా శ్రుత్వా తద్విజభాషితమ్.అమాత్యాంశ్చాబ్రవీద్రాజా హర్షేణేదం శుభాక్షరమ్৷৷1.12.13৷৷"},{"sloka":"గురూణాం వచనాచ్ఛీఘ్రం సమ్భారాస్సమ్భ్రియన్తు మే.సమర్థాధిష్ఠితశ్చాశ్వస్సోపాధ్యాయో విముచ్యతామ్৷৷1.12.14৷৷"},{"sloka":"సరయ్వాశ్చోత్తరే తీరే యజ్ఞభూమిర్విధీయతామ్.శాన్తయశ్చాభివర్ధన్తాం యథాకల్పం యథావిధి৷৷1.12.15৷৷"},{"sloka":"శక్య: ప్రాప్తుమయం యజ్ఞస్సర్వేణాపి మహీక్షితా.నాపరాధో భవేత్కష్టో యద్యస్మిన్క్రతుసత్తమే৷৷1.12.16৷৷"},{"sloka":"ఛిద్రం హి మృగయన్తేత్ర విద్వాంసో బ్రహ్మరాక్షసా:.నిహతస్య చ యజ్ఞస్య సద్య: కర్తా వినశ్యతి৷৷1.12.17৷৷"},{"sloka":"తద్యథా విధిపూర్వం మే క్రతురేష సమాప్యతే.తథా విధానం క్రియతాం సమర్థా: కరణేష్విహ৷৷1.12.18৷৷"},{"sloka":"తథేతి చ తతస్సర్వే మన్త్రిణ: ప్రత్యపూజయన్.పార్థివేన్ద్రస్య తద్వాక్యం యథాజ్ఞప్తమకుర్వత৷৷1.12.19৷৷"},{"sloka":"తతో ద్విజాస్తే ధర్మజ్ఞమస్తువన్పార్థివర్షభమ్.అనుజ్ఞాతాస్తతస్సర్వే పునర్జగ్ముర్యథాగతమ్৷৷1.12.20৷৷"},{"sloka":"గతేష్వథ ద్విజాగ్య్రేషు మన్త్రిణస్తాన్నరాధిప:.విసర్జయిత్వా స్వం వేశ్మ ప్రవివేశ మహాద్యుతి:৷৷1.12.21৷৷"}]