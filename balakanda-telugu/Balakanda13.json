[{"sloka":"[Dasaratha requests Vasishta to commence the sacrifice-- orders various people skilled in their profession to attend to the preparations--Vasishta asks Sumantra to invite kings from various countries--extends hospitality-- Dasaratha commences the sacrificial ceremony with his wives]పున: ప్రాప్తే వసన్తే తు పూర్ణస్సంవత్సరోభవత్.ప్రసవార్థం గతో యష్టుం హయమేధేన వీర్యవాన్৷৷1.13.1৷৷"},{"sloka":"అభివాద్య వసిష్ఠం చ న్యాయత: పరిపూజ్య చ.అబ్రవీత్ప్రశ్రితం వాక్యం ప్రసవార్థం ద్విజోత్తమమ్৷৷1.13.2৷৷"},{"sloka":"యజ్ఞో మే క్రియతాం బ్రహ్మన్యథోక్తం మునిపుఙ్గవ!.యథా న విఘ్న: క్రియతే యజ్ఞాఙ్గేషు విధీయతామ్৷৷1.13.3৷৷"},{"sloka":"భవాన్ స్నిగ్ధస్సుహృన్మహ్యం గురుశ్చ పరమో మహాన్.ఓఢవ్యో భవతా చైవ భారో యజ్ఞస్య చోద్యత:৷৷1.13.4৷৷"},{"sloka":"తథేతి చ స రాజానమబ్రవీద్ద్విజసత్తమః.కరిష్యే సర్వమేవైతద్భవతా యత్సమర్థితమ్৷৷1.13.5৷৷"},{"sloka":"తతోబ్రవీద్విజాన్వృద్ధాన్యజ్ఞకర్మసు నిష్ఠితాన్.స్థాపత్యే నిష్ఠితాంశ్చైవ వృద్ధాన్పరమధార్మికాన్৷৷1.13.6৷৷కర్మాన్తికాన్ శిల్పకరాన్వర్ధకీన్ ఖనకానపి.గణకాన్శిల్పినశ్చైవ తథైవ నటనర్తకాన్৷৷1.13.7৷৷ తథా శుచీన్శాస్త్రవిద: పురుషాన్ సుబహుశ్రుతాన్.యజ్ఞకర్మ సమీహన్తాం భవన్తో రాజశాసనాత్৷৷1.13.8৷৷ ఇష్టకా బహు సాహస్రాశ్శీఘ్రమానీయతామితి. 0ఉపకార్యా: క్రియన్తాం చ రాజ్ఞాం బహుగుణాన్వితా:৷৷1.13.9৷৷ "},{"sloka":"బ్రాహ్మణావసథాశ్చైవ కర్తవ్యాశ్శతశశ్శుభా:.భక్ష్యాన్నపానైర్బహుభిస్సముపేతాస్సునిష్ఠితా:৷৷1.13.10৷৷"},{"sloka":"తథా పౌరజనస్యాపి కర్తవ్యా బహువిస్తరా:.ఆవాసా బహుభక్ష్యా వై సర్వకామైరుపస్థితా:৷৷1.13.11৷৷"},{"sloka":"తథా జానపదస్యాపి జనస్య బహుశోభనమ్.దాతవ్యమన్నం విధివత్సత్కృత్య న తు లీలయా৷৷1.13.12৷৷"},{"sloka":"సర్వే వర్ణా యథా పూజాం ప్రాప్నువన్తి సుసత్కృతా:.న చావజ్ఞా ప్రయోక్తవ్యా కామక్రోధవశాదపి৷৷1.13.13৷৷"},{"sloka":"యజ్ఞకర్మసు యే వ్యగ్రా: పురుషాశ్శిల్పినస్తథా.తేషామపి విశేషేణ పూజా కార్యా యథాక్రమమ్৷৷1.13.14৷৷తే చ స్యుస్సమ్భృతాస్సర్వే వసుభిర్భోజనేన చ. "},{"sloka":"యథా సర్వం సువిహితం న కిఞ్చిత్పరిహీయతే৷৷1.13.15৷৷ తథా భవన్త: కుర్వన్తు ప్రీతిస్నిగ్ధేన చేతసా. "},{"sloka":"తతస్సర్వే సమాగమ్య వసిష్ఠమిదమబ్రువన్৷৷1.13.16৷৷యథోక్తం తత్సువిహితం న కిఞ్చిత్పరిహీయతే.యథోక్తం తత్కరిష్యామో న కిఞ్చిత్పరిహాస్యతే৷৷1.13.17৷৷"},{"sloka":"తతస్సుమన్త్రమానీయ వసిష్ఠో వాక్యమబ్రవీత్.నిమన్త్రయస్వ నృపతీన్పృథివ్యాం యే చ ధార్మికా:৷৷1.13.18৷৷"},{"sloka":"బ్రాహ్మణాన్క్షత్రియాన్వైశ్యాఞ్ఛూద్రాంశ్చైవ సహస్రశ:.సమానయస్వ సత్కృత్య సర్వదేశేషు మానవాన్৷৷1.13.19৷৷"},{"sloka":"మిథిలాధిపతిం శూరం జనకం సత్యవిక్రమమ్.నిష్ఠితం సర్వశాస్త్రేషు తథా వేదేషు నిష్ఠితమ్৷৷1.13.20৷৷తమానయ మహాభాగం స్వయమేవ సుసత్కృతమ్.పూర్వసమ్బన్ధినం జ్ఞాత్వా తత: పూర్వం బ్రవీమి తే৷৷1.13.21৷৷"},{"sloka":"తథా కాశీపతిం స్నిగ్ధం సతతం ప్రియవాదినమ్.వయస్యం రాజసింహస్య స్వయమేవానయస్వ హ৷৷1.13.22৷৷"},{"sloka":"తథా కేకయరాజానం వృద్ధం పరమధార్మికమ్.శ్వశురం రాజసింహస్య సపుత్రం త్వమిహానయ৷৷1.13.23৷৷"},{"sloka":"అఙ్గేశ్వరమ్ మహాభాగం రోమపాదం సుసత్కృతమ్.వయస్యం రాజసింహస్య సమానయ యశస్వినమ్৷৷1.13.24৷৷"},{"sloka":"ప్రాచీనాన్సిన్ధు సౌవీరాన్సౌరాష్ట్రేయాంశ్చ పార్థివాన్.దాక్షిణాత్యాన్నరేన్ద్రాంశ్చ సమస్తానానయస్వ హ৷৷1.13.25৷৷"},{"sloka":"సన్తి స్నిగ్ధాశ్చ యే చాన్యే రాజాన: పృథివీతలే.తానానయ యథాక్షిప్రం సానుగాన్సహ బాన్ధవాన్৷৷1.13.26৷৷"},{"sloka":"వసిష్ఠవాక్యం తచ్ఛ్రుత్వా సుమన్త్రస్త్వరితస్తదా.వ్యాదిశత్పురుషాంస్తత్ర రాజ్ఞామానయనే శుభాన్৷৷1.13.27৷৷"},{"sloka":"స్వయమేవ హి ధర్మాత్మా  ప్రయయౌ మునిశాసనాత్.సుమన్త్రస్త్వరితో భూత్వా సమానేతుం మహీక్షిత:৷৷1.13.28৷৷"},{"sloka":"తే చ కర్మాన్తికాస్సర్వే వసిష్ఠాయ చ ధీమతే.సర్వం నివేదయన్తి స్మ యజ్ఞే యదుపకల్పితమ్৷৷1.13.29৷৷"},{"sloka":"తత:ప్రీతో ద్విజశ్రేష్ఠస్తాన్ సర్వానిదమబ్రవీత్ .అవజ్ఞయా న దాతవ్యం కస్యచిల్లీలయాపి వా৷৷1.13.30৷৷ అవజ్ఞయా కృతం హన్యాద్దాతారం నాత్ర సంశయ:. 28"},{"sloka":"తత: కైశ్చిదహోరాత్రైరుపయాతా మహీక్షిత:৷৷1.13.31৷৷బహూని రత్నాన్యాదాయ రాజ్ఞో దశరథస్య వై. "},{"sloka":"తతో వసిష్ఠస్సుప్రీతో రాజానమిదమబ్రవీత్৷৷1.13.32৷৷ఉపయాతా నరవ్యాఘ్ర రాజానస్తవ శాసనాత్.మయాపి సత్కృతా: సర్వే యథార్హం రాజసత్తమా:৷৷1.13.33৷৷"},{"sloka":"యజ్ఞీయం చ కృతం రాజన్ పురుషైస్సుసమాహితై:.నిర్యాతు చ భవాన్యష్టుం యజ్ఞాయతనమన్తికాత్৷৷1.13.34৷৷ "},{"sloka":"సర్వకామైరుపహృతైరుపేతం చ సమన్తత:. ద్రష్టుమర్హసి రాజేన్ద్ర మనసేవ వినిర్మితమ్৷৷1.13.35৷৷ "},{"sloka":"తథా వసిష్ఠవచనాదృశ్యశృఙ్గస్య చోభయో:.శుభే దివసనక్షత్రే నిర్యాతో జగతీపతి:৷৷1.13.36৷৷"},{"sloka":"తతో వసిష్ఠప్రముఖాస్సర్వ ఏవ ద్విజోత్తమా:.ఋశ్యశృఙ్గం పురస్కృత్య యజ్ఞకర్మారభన్ తదా৷৷1.13.37৷৷యజ్ఞవాటగతాస్సర్వే యథాశాస్త్రం యథావిధి. 3"}]