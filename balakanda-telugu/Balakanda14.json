[{"sloka":"[Dasaratha performs aswamedhayaga on the bank of  Sarayu according to vedic rites]అథ సంవత్సరే పూర్ణే తస్మిన్ప్రాప్తే తురఙ్గమే.సరయ్వాశ్చోత్తరే తీరే రాజ్ఞో యజ్ఞోభ్యవర్తత৷৷1.14.1৷৷"},{"sloka":"ఋశ్యశృఙ్గం పురస్కృత్య కర్మ చక్రుర్ద్విజర్షభా:.అశ్వమేధే మహాయజ్ఞే రాజ్ఞోస్య సుమహాత్మన:৷৷1.14.2৷৷"},{"sloka":"కర్మ కుర్వన్తి విధివద్యాజకా వేదపారగా:.యథావిధి యథాన్యాయం పరిక్రామన్తి శాస్త్రత:৷৷1.14.3৷৷"},{"sloka":"ప్రవర్గ్యం శాస్త్రత: కృత్వా తథైవోపసదం ద్విజా:చక్రుశ్చ విధివత్సర్వమధికం కర్మ శాస్త్రత:৷৷1.14.4৷৷"},{"sloka":"అభిపూజ్య తతో హృష్టాస్సర్వే చక్రుర్యథావిధి.ప్రాతస్సవనపూర్వాణి కర్మాణి మునిపుఙ్గవా:৷৷1.14.5৷৷"},{"sloka":"ఐన్ద్రశ్చ విధివద్దత్తో రాజా చాభిషుతోనఘ:.మాధ్యన్దినం చ సవనం ప్రావర్తత యథాక్రమమ్৷৷1.14.6৷৷"},{"sloka":"తృతీయసవనం చైవ రాజ్ఞోస్య సుమహాత్మన:.చక్రుస్తేశాస్త్రతో దృష్ట్వా తథా బ్రాహ్మణపుఙ్గవా:৷৷1.14.7৷৷"},{"sloka":"న చాహుతమభూత్తత్ర స్ఖలితం వాపి కిఞ్చన .దృశ్యతే బ్రహ్మవత్సర్వం క్షేమయుక్తం హి చక్రిరే৷৷1.14.8৷৷"},{"sloka":"న తేష్వహస్సు శ్రాన్తో వా క్షుధితో వాపి దృశ్యతే.నావిద్వాన్బ్రాహ్మణస్తత్ర నాశతానుచరస్తథా৷৷1.14.9৷৷"},{"sloka":"బ్రాహ్మణా భుఞ్జతే నిత్యం నాథవన్తశ్చ భుఞ్జతే.తాపసా భుఞ్జతే చాపి శ్రమణా భుఞ్జతేతథా৷৷1.14.10৷৷"},{"sloka":"వృద్ధాశ్చ వ్యాధితాశ్చైవ స్త్రియో బాలాస్తథైవ చ .అనిశం భుఞ్జమానానాం న తృప్తిరుపలభ్యతే৷৷1.14.11৷৷"},{"sloka":"దీయతాం దీయతామన్నం వాసాంసి వివిధాని చ.ఇతి సఞ్చోదితాస్తత్ర తథా చక్రురనేకశ:৷৷1.14.12৷৷"},{"sloka":"అన్నకూటాశ్చ బహవో దృశ్యన్తే పర్వతోపమా:.దివసే దివసే తత్ర సిద్ధస్య విధివత్తదా৷৷1.14.13৷৷"},{"sloka":"నానాదేశాదనుప్రాప్తా: పురుషాస్స్త్రీగణాస్తథా.అన్నపానైస్సువిహితాస్తస్మిన్యజ్ఞే మహాత్మన:৷৷1.14.14৷৷"},{"sloka":"అన్నం హి విధివత్సాధు ప్రశంసన్తి ద్విజర్షభా:.అహో తృప్తా: స్మ భద్రం తే ఇతి శుశ్రావ రాఘవ:৷৷1.14.15৷৷"},{"sloka":"స్వలఙ్కృతాశ్చ పురుషా బ్రాహ్మణాన్పర్యవేషయన్.ఉపాసతే చ తానన్యే సుమృష్టమణికుణ్డలా:৷৷1.14.16৷৷"},{"sloka":"కర్మాన్తరే తదా విప్రా హేతువాదాన్బహూనపి.ప్రాహుశ్చ వాగ్మినో ధీరా: పరస్పరజిగీషయా৷৷1.14.17৷৷"},{"sloka":"దివసే దివసే తత్ర సంస్తరే కుశలా ద్విజా:.సర్వకర్మాణి చక్రుస్తే యథాశాస్త్రం ప్రచోదితా:৷৷1.14.18৷৷"},{"sloka":"నాషడఙ్గవిదత్రాసీన్నావ్రతో నాబహుశ్రుత:.సదస్యాస్తస్య వై రాజ్ఞో నావాదకుశలా ద్విజా:৷৷1.14.19৷৷"},{"sloka":"ప్రాప్తే యూపోచ్ఛ్రయే తస్మిన్షడ్బైల్వా: ఖాదిరాస్తథా.తావన్తో బిల్వసహితా: పర్ణినశ్చ తథాపరే৷৷1.14.20৷৷శ్లేష్మాతకమయస్త్వేకో దేవదారుమయస్తథా.ద్వావేవ విహితౌ తత్ర బాహువ్యస్తపరిగ్రహౌ৷৷1.14.21৷৷"},{"sloka":"కారితాస్సర్వ ఏవైతే శాస్త్రజ్ఞైర్యజ్ఞకోవిదై:.శోభార్థం తస్య యజ్ఞస్య కాఞ్చనాలఙ్కృతాభవన్৷৷1.14.22৷৷"},{"sloka":"ఏకవింశతియూపాస్తే ఏకవింశత్యరత్నయ:.వాసోభిరేకవింశద్భిరేకైకం సమలఙ్కృతా:৷৷1.14.23৷৷"},{"sloka":"విన్యస్తా విధివత్సర్వే శిల్పిభిస్సుకృతా దృఢా:.అష్టాశ్రయస్సర్వ ఏవ శ్లక్ష్ణరూపసమన్వితా:৷৷1.14.24৷৷"},{"sloka":"ఆచ్ఛాదితాస్తే వాసోభి: పుష్పైర్గన్ధైశ్చ భూషితా:.సప్తర్షయో దీప్తిమన్తో విరాజన్తే యథా దివి৷৷1.14.25৷৷"},{"sloka":"ఇష్టకాశ్చ యథాన్యాయం కారితాశ్చ ప్రమాణత:.చితోగ్నిర్బ్రాహ్మణైస్తత్ర కుశలైశ్శుల్బకర్మణి ৷৷1.14.26৷৷"},{"sloka":"సచిత్యో రాజసింహస్య సఞ్చిత: కుశలైర్ద్విజై:.గరుడో రుక్మపక్షో వై త్రిగుణోష్టాదశాత్మక:৷৷1.14.27৷৷"},{"sloka":"నియుక్తాస్తత్ర పశవస్తత్తదుద్దిశ్య దైవతమ్.ఉరగా: పక్షిణశ్చైవ యథాశాస్త్రం ప్రచోదితా:৷৷1.14.28৷৷"},{"sloka":"శామిత్రే తు హయస్తత్ర తథా జలచరాశ్చ యే.ఋత్విగ్భిస్సర్వమేవైతన్నియుక్తం శాస్త్రతస్తదా৷৷1.14.29৷৷"},{"sloka":"పశూనాం త్రిశతం తత్ర యూపేషు నియతం తదా.అశ్వరత్నోత్తమం తస్య రాజ్ఞో దశరథస్య చ ৷৷1.14.30৷৷"},{"sloka":"కౌసల్యా తం హయం తత్ర పరిచర్య సమన్తత:.కృపాణైర్విశశాసైనం త్రిభి: పరమయా ముదా ৷৷1.14.31৷৷"},{"sloka":"పతత్రిణా తదా సార్ధం సుస్థితేన చ చేతసా.అవసద్రజనీమేకాం కౌశల్యా ధర్మకామ్యయా৷৷1.14.32৷৷"},{"sloka":"హోతాధ్వర్యుస్తథోద్గాతా హస్తేన సమయోజయన్.మహిష్యా పరివృత్త్యా చ వావాతాం చ తథాపరామ్৷৷1.14.33৷৷"},{"sloka":"పతత్రిణస్తస్య వపా ముద్ధృత్య నియతేన్ద్రియ:.ఋత్విక్పరమసమ్పన్న: శ్రపయామాస శాస్త్రత:৷৷1.14.34৷৷"},{"sloka":"ధూమగన్ధం వపాయాస్తు జిఘ్రతి స్మ నరాధిప:.యథాకాలం యథాన్యాయం నిర్ణుదన్పాపమాత్మన:৷৷1.14.35৷৷"},{"sloka":"హయస్య యాని చాఙ్గాని తాని సర్వాణి బ్రాహ్మణా:.అగ్నౌ ప్రాస్యన్తి విధివత్సమన్త్రాష్షోడశర్త్విజ:৷৷1.14.36৷৷"},{"sloka":"ప్లక్షశాఖాసు యజ్ఞానామన్యేషాం క్రియతే హవి:.అశ్వమేధస్య యజ్ఞస్య వైతసో భాగ ఇష్యతే৷৷1.14.37৷৷ "},{"sloka":"త్ర్యహోశ్వమేధస్సఙ్ఖ్యాత: కల్పసూత్రేణ బ్రాహ్మణై:. 37చతుష్టోమమహస్తస్య ప్రథమం పరికల్పితమ్৷৷1.14.38৷৷ "},{"sloka":"ఉక్థ్యం ద్వితీయం సంఖ్యాతమతిరాత్రం తథోత్తరమ్. కారితాస్తత్ర బహవో విహితాశ్శాస్త్రదర్శనాత్৷৷1.14.39৷৷ "},{"sloka":"జ్యోతిష్టోమాయుషీ చైవమతిరాత్రౌ వినిర్మితౌ.అభిజిద్విశ్వజిచ్చైవమప్తోర్యామో మహాక్రతు:৷৷1.14.40৷৷"},{"sloka":"ప్రాచీం హోత్రే దదౌ రాజా దిశం స్వకులవర్ధన:.అధ్వర్యవే ప్రతీచీం తు బ్రహ్మణే దక్షిణాం దిశమ్৷৷1.14.41৷৷ఉద్గాత్రే చ తథోదీచీం దక్షిణైషా వినిర్మితా.హయమేధే మహాయజ్ఞే స్వయంభూవిహితే పురా৷৷1.14.42৷৷"},{"sloka":"క్రతుం సమాప్య తు తదా న్యాయత: పురుషర్షభ: .ఋత్విగ్భ్యో హి దదౌ రాజా తాం ధరాం కులవర్ధన:৷৷1.14.43৷৷"},{"sloka":"ఋత్విజస్త్వబ్రువన్సర్వే రాజానం గతకల్మషమ్.భవానేవ మహీం కృత్స్నామేకో రక్షితుమర్హతి৷৷1.14.44৷৷"},{"sloka":"న భూమ్యా కార్యమస్మాకం న హి శక్తాస్స్మ పాలనే.రతాస్స్వాధ్యాయకరణే వయం నిత్యం హి భూమిప৷৷1.14.45৷৷నిష్క్రయం కిఞ్చిదేవేహ ప్రయచ్ఛతు భవానితి. 4 "},{"sloka":"మణిరత్నం సువర్ణం వా గావో యద్వా సముద్యతమ్.తత్ప్రయచ్ఛ నరశ్రేష్ఠ ధరణ్యా న ప్రయోజనమ్৷৷1.14.46৷৷"},{"sloka":"ఏవముక్తో నరపతిర్బ్రాహ్మణైర్వేదపారగై:৷৷1.14.47৷৷గవాం శతసహస్రాణి దశ తేభ్యో దదౌ నృప:. 4 శతకోటీస్సువర్ణస్య రజతస్య చతుర్గుణమ్ ৷৷1.14.48৷৷"},{"sloka":"ఋత్విజశ్చ తతస్సర్వే ప్రదదుస్సహితా వసు.ఋశ్యశృఙ్గాయ మునయే వసిష్ఠాయ చ ధీమతే৷৷1.14.49৷৷ "},{"sloka":"తతస్తే న్యాయత: కృత్వా ప్రవిభాగం ద్విజోత్తమా:.సుప్రీతమనసస్సర్వే ప్రత్యూచుర్ముదితా భృశమ్৷৷1.14.50৷৷"},{"sloka":"తత: ప్రసర్పకైభ్యస్తు హిరణ్యం సుసమాహిత:.జామ్బూనదం కోటిసంఖ్యం బ్రాహ్మణేభ్యో దదౌ తదా৷৷1.14.51৷৷"},{"sloka":"దరిద్రాయ ద్విజాయాథ హస్తాభరణముత్తమమ్.కస్మైచిద్యాచమానాయ దదౌ రాఘవనన్దన:৷৷1.14.52৷৷"},{"sloka":"తత: ప్రీతేషు నృపతిర్ద్విజేషు ద్విజవత్సల:.ప్రణామమకరోత్తేషాం హర్షపర్యాకులేక్షణ:৷৷1.14.53৷৷"},{"sloka":"తస్యాశిషోథ విధివద్బ్రాహ్మణైస్సముదీరితా:.ఉదారస్య నృవీరస్య ధరణ్యాం ప్రణతస్య చ ৷৷1.14.54৷৷"},{"sloka":"తత: ప్రీతమనా రాజా ప్రాప్య యజ్ఞమనుత్తమమ్.పాపాపహం స్వర్నయనం దుష్కరం పార్థివర్షభై:৷৷1.14.55৷৷"},{"sloka":"తతోబ్రవీదృశ్యశృఙ్గం రాజా దశరథస్తదా.కులస్య వర్ధనం త్వం తు కర్తుమర్హసి సువ్రత!৷৷1.14.56৷৷"},{"sloka":"తథేతి చ స రాజానమువాచ ద్విజసత్తమ:.భవిష్యన్తి సుతా రాజంశ్చత్వారస్తే కులోద్వహా:৷৷1.14.57৷৷"}]