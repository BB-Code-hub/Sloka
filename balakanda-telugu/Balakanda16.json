[{"sloka":"[Devatas urge Visnu to incarnate in human form to destroy Ravana--A celestial being from Prajapatya emerges from the sacrificial fire--gives a vessel containing payasam--his wives partake the payasam and become pregnant.]తతో నారాయణో దేవో నియుక్తస్సురసత్తమై:.జానన్నపి సురానేవం శ్లక్ష్ణం వచనమబ్రవీత్৷৷1.16.1৷৷"},{"sloka":"ఉపాయ: కో వధే తస్య రావణస్య దురాత్మన:.యమహం తం సమాస్థాయ నిహన్యామృషికణ్టకమ్৷৷1.16.2৷৷"},{"sloka":"ఏవముక్తాస్సురాస్సర్వే ప్రత్యూచుర్విష్ణుమవ్యయమ్.మానుషీం తనుమాస్థాయ రావణం జహి సంయుగే৷৷1.16.3৷৷"},{"sloka":"స హి తేపే తపస్తీవ్రం దీర్ఘకాలమరిన్దమ ! .యేన తుష్టోభవద్బ్రహ్మా లోకకృల్లోకపూర్వజ:৷৷1.16.4৷৷ "},{"sloka":"సన్తుష్ట: ప్రదదౌ తస్మై రాక్షసాయ వరం ప్రభు:. 04నానావిధేభ్యో భూతేభ్యో భయం నాన్యత్ర మానుషాత్৷৷1.16.5৷৷అవజ్ఞాతా: పురా తేన వరదానే హి మానవా:. 105"},{"sloka":"ఏవం పితామహాత్తస్మాద్వరం ప్రాప్య స దర్పిత:৷৷1.16.6৷৷ఉత్సాదయతి లోకాన్త్రీన్ స్త్రియశ్చాప్యపకర్షతి .తస్మాత్తస్య వధో దృష్టో మానుషేభ్య: పరన్తప৷৷1.16.7৷৷"},{"sloka":"ఇత్యేతద్వచనం శ్రుత్వా సురాణాం విష్ణురాత్మవాన్.పితరం రోచయామాస తదా దశరథం నృపమ్৷৷1.16.8৷৷"},{"sloka":"స చాప్యపుత్రో నృపతిస్తస్మిన్కాలే మహాద్యుతి:.అయజత్పుత్రియామిష్టిం పుత్రేప్సురరిసూదన:৷৷1.16.9৷৷"},{"sloka":"స కృత్వా నిశ్చయం విష్ణురామన్త్ర్య చ పితామహమ్.అన్తర్ధానం గతో దేవై: పూజ్యమానో మహర్షిభి:৷৷1.16.10৷৷"},{"sloka":"తో వై యజమానస్య పావకాదతులప్రభమ్.ప్రాదుర్భూతం మహద్భూతం మహావీర్యం మహాబలమ్৷৷1.16.11৷৷ కృష్ణం రక్తామ్బరధరం రక్తాస్యం దున్దుభిస్వనమ్.స్నిగ్ధహర్యక్షతనుజశ్మశ్రుప్రవరమూర్ధజమ్৷৷1.16.12৷৷శుభలక్షణసమ్పన్నం దివ్యాభరణభూషితమ్.శైలశృఙ్గసముత్సేథం దృప్తశార్దూలవిక్రమమ్৷৷1.16.13৷৷దివాకరసమాకారం దీప్తానలశిఖోపమమ్.తప్తజామ్బూనదమయీం రాజతాన్తపరిచ్ఛదామ్৷৷1.16.14৷৷దివ్యపాయససమ్పూర్ణాం పాత్రీం పత్నీమివ ప్రియామ్.ప్రగృహ్య విపులాం దోర్భ్యాం స్వయం మాయామయీమివ৷৷1.16.15৷৷"},{"sloka":"సమవేక్ష్యాబ్రవీద్వాక్యమిదం దశరథం నృపమ్.ప్రాజాపత్యం నరం విద్ధి మామిహాభ్యాగతం నృప৷৷1.16.16৷৷"},{"sloka":"తత: పరం తదా రాజా ప్రత్యువాచ కృతాఞ్జలి:.భగవన్! స్వాగతం తేస్తు కిమహం కరవాణి తే৷৷1.16.17৷৷"},{"sloka":"అథో పునరిదం వాక్యం ప్రాజాపత్యో నరోబ్రవీత్.రాజన్నర్చయతా దేవానద్య ప్రాప్తమిదం త్వయా৷৷1.16.18৷৷"},{"sloka":"ఇదం తు నృపశార్దూల! పాయసం దేవనిర్మితమ్.ప్రజాకరం గృహాణ త్వం ధన్యమారోగ్యవర్ధనమ్৷৷1.16.19৷৷"},{"sloka":"భార్యాణామనురూపాణామశ్నీతేతి ప్రయచ్ఛ వై.తాసు త్వం ప్రాప్స్యసే పుత్రాన్యదర్థం యజసే నృప!৷৷1.16.20৷৷"},{"sloka":"తథేతి నృపతి: ప్రీతశ్శిరసా ప్రతిగృహ్యతామ్.పాత్రీం దేవాన్నసమ్పూర్ణాం దేవదత్తాం హిరణ్మయీమ్৷৷1.16.21৷৷ "},{"sloka":"అభివాద్య చ తద్భూతమద్భుతం ప్రియదర్శనమ్.ముదా పరమయా యుక్తశ్చకారాభిప్రదక్షిణమ్৷৷1.16.22৷৷"},{"sloka":"తతో దశరథ: ప్రాప్య పాయసం దేవనిర్మితమ్.బభూవ పరమప్రీత: ప్రాప్య విత్తమివాధన:৷৷1.16.23৷৷ "},{"sloka":"తతస్తదద్భుతప్రఖ్యం భూతం పరమభాస్వరమ్.సంవర్తయిత్వా తత్కర్మ తత్రైవాన్తరధీయత৷৷1.16.24৷৷"},{"sloka":"హర్షరశ్మిభిరుద్యోతం తస్యాన్త:పురమాబభౌ.శారదస్యాభిరామస్య చన్ద్రస్యేవ నభోంశుభి:৷৷1.16.25৷৷"},{"sloka":"సోన్త:పురం ప్రవిశ్యైవ కౌసల్యామిదమబ్రవీత్.పాయసం ప్రతిగృహ్ణీష్వ పుత్రీయం త్విదమాత్మన:৷৷1.16.26৷৷"},{"sloka":"కౌసల్యాయై నరపతి: పాయసార్ధం దదౌ తదా.అర్ధాదర్ధం దదౌ చాపి సుమిత్రాయై నరాధిప:৷৷1.16.27৷৷కైకేయ్యై చావశిష్టార్ధం దదౌ పుత్రార్థకారణాత్. ప్రదదౌ చావశిష్టార్ధం పాయసస్యామృతోపమమ్৷৷1.16.28৷৷ అనుచిన్త్య సుమిత్రాయై పునరేవ మహీపతి:.ఏవం తాసాం దదౌ రాజా భార్యాణాం పాయసం పృథక్ ৷৷1.16.29৷৷"},{"sloka":"తాస్త్వేతత్పాయసం ప్రాప్య నరేన్ద్రస్యోత్తమాస్స్త్రయ:.సమ్మానం మేనిరే సర్వాం: ప్రహర్షోదితచేతస:৷৷1.16.30৷৷"},{"sloka":"తతస్తు తా: ప్రాశ్య తదుత్తమాస్త్రియో మహీపతేరుత్తమపాయసం పృథక్.హుతాశనాదిత్యసమానతేజసోచిరేణ గర్భాన్ప్రతిపేదిరే తదా৷৷1.16.31৷৷"},{"sloka":"తతస్తు రాజా ప్రసమీక్ష్య తా: స్త్రియ:ప్రరూఢగర్భా: ప్రతిలబ్ధమానస:.బభూవ హృష్టస్త్రిదివే యథా హరి:సురేన్ద్రసిద్ధర్షిగణాభిపూజిత:৷৷1.16.32৷৷"}]