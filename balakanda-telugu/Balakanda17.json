[{"sloka":"[ At the instance of Brahma, devas procreate different forms of monkey chiefs and bears.]పుత్రత్వం తు గతే విష్ణౌ రాజ్ఞస్తస్య సుమహాత్మన:.ఉవాచ దేవతాస్సర్వాస్స్వయమ్భూర్భగవానిదమ్৷৷1.17.1৷৷"},{"sloka":"సత్యసన్ధస్య వీరస్య సర్వేషాన్నో హితైషిణ:.విష్ణోస్సహాయాన్బలినస్సృజధ్వం కామరూపిణ:৷৷1.17.2৷৷"},{"sloka":"మాయావిదశ్చ శూరాంశ్చ వాయువేగసమాఞ్జవే.నయజ్ఞాన్బుద్ధిసమ్పన్నాన్విష్ణుతుల్యపరాక్రమాన్৷৷1.17.3৷৷అసంహార్యానుపాయజ్ఞాన్ దివ్యసంహననాన్వితాన్.సర్వాస్త్రగుణసమ్పన్నానమృతప్రాశనానివ৷৷1.17.4৷৷అప్సరస్సు చ ముఖ్యాసు గన్ధర్వాణాం తనూషు చ .సృజధ్వం హరిరూపేణ పుత్రాంస్తుల్యపరాక్రమాన్৷৷1.17.5৷৷"},{"sloka":"పూర్వమేవ మయా సృష్టో జామ్బవానృక్షపుఙ్గవ:.జృమ్భమాణస్య సహసా మమ వక్త్రాదజాయత৷৷1.17.6৷৷"},{"sloka":"తే తథోక్తా భగవతా తత్ప్రతిశ్రుత్య శాసనమ్.జనయామాసురేవం తే పుత్రాన్వానరరూపిణ:৷৷1.17.7৷৷"},{"sloka":"ఋషయశ్చ మహాత్మానస్సిద్ధవిద్యాధరోరగా:.చారణాశ్చ సుతాన్వీరాన్ససృజుర్వనచారిణ:৷৷1.17.8৷৷"},{"sloka":"వానరేన్ద్రం మహేన్ద్రాభమిన్ద్రో వాలినమూర్జితమ్.సుగ్రీవం జనయామాస తపనస్తపతాం వర:৷৷1.17.9৷৷"},{"sloka":"బృహస్పతిస్త్వజనయత్తారం నామ మహాహరిమ్.సర్వవానరముఖ్యానాం బుద్ధిమన్తమనుత్తమమ్৷৷1.17.10৷৷ "},{"sloka":"ధనదస్య సుతశ్శ్రీమాన్ వానరో గన్ధమాదన:.విశ్వకర్మాత్వజనయన్నలం నామ మహాహరిమ్৷৷1.17.11৷৷"},{"sloka":"పావకస్య సుతశ్శ్రీమాన్ నీలోగ్నిసదృశప్రభ:.తేజసా యశసా వీర్యాదత్యరిచ్యత వానరాన్৷৷1.17.12৷৷"},{"sloka":"రూపద్రవిణసమ్పన్నావశ్వినౌ రూపసమ్మతౌ.మైన్దం చ ద్వివిదం చైవ జనయామాసతుస్స్వయమ్৷৷1.17.13৷৷"},{"sloka":"వరుణో జనయామాస సుషేణం వానరర్షభమ్.శరభం జనయామాస పర్జన్యస్తు మహాబలమ్৷৷1.17.14৷৷"},{"sloka":"మారుతస్యాత్మజశ్శ్రీమాన్హనుమాన్నామ వీర్యవాన్ .వజ్రసంహననోపేతో వైనతేయసమో జవే৷৷1.17.15৷৷"},{"sloka":"తే సృష్టా బహుసాహస్రా దశగ్రీవవధే రతా:.అప్రమేయబలా వీరా విక్రాన్తా: కామరూపిణ:৷৷1.17.16৷৷"},{"sloka":"మేరుమన్దరసఙ్కాశా వపుష్మన్తో మహాబలా:.ఋక్షవానరగోపుచ్ఛా: క్షిప్రమేవాభిజజ్ఞిరే৷৷1.17.17৷৷"},{"sloka":"యస్య దేవస్య యద్రూపం వేషో యశ్చ పరాక్రమ:.అజాయత సమస్తేన తస్య తస్య సుత: పృథక్৷৷1.17.18৷৷"},{"sloka":"గోలాఙ్గూలీషు చోత్పన్నా: కేచిత్సమ్మతవిక్రమా:.ఋక్షీషు చ తథా జాతా వానరా: కిన్నరీషు చ৷৷1.17.19৷৷"},{"sloka":"దేవా మహర్షిగన్ధర్వాస్తార్క్ష్యా యక్షా యశస్విన:.నాగా: కిమ్పురుషాశ్చైవ సిద్ధవిద్యాధరోరగా:৷৷1.17.20৷৷ బహవో జనయామాసుర్హృష్టాస్తత్ర సహస్రశ:.వానరాన్సుమహాకాయాన్సర్వాన్వై వనచారిణ:৷৷1.17.21৷৷అప్సరస్సు చ ముఖ్యాసు తథా విద్యాధరీషు చ.నాగకన్యాసు చ తథా గన్ధర్వీణాం తనూషు చ ৷৷1.17.22৷৷"},{"sloka":"కామరూపబలోపేతా యథాకామం విచారిణ:.సింహశార్దూలసదృశా దర్పేణ చ బలేన చ৷৷1.17.23৷৷"},{"sloka":"శిలాప్రహరణాస్సర్వే సర్వే పాదపయోధిన:৷৷1.17.24৷৷నఖదంష్ట్రాయుధాస్సర్వే సర్వే సర్వాస్త్రకోవిదా:. "},{"sloka":"విచాలయేయుశ్శైలేన్ద్రాన్భేదయేయుస్స్థిరాన్ద్రుమాన్.క్షోభయేయుశ్చ వేగేన సముద్రం సరితాం పతిమ్৷৷1.17.25৷৷"},{"sloka":"దారయేయు: క్షితిం పద్భ్యామాప్లవేయుర్మహార్ణవమ్.నభ:స్థలమ్ విశేయుశ్చ గృహ్ణీయురపి తోయదాన్৷৷1.17.26৷৷"},{"sloka":"గృహ్ణీయురపి మాతఙ్గాన్మత్తాన్ప్రవ్రజతో వనే.నర్దమానాశ్చ నాదేన పాతయేయుర్విహఙ్గమాన్৷৷1.17.27৷৷"},{"sloka":"ఈదృశానాం ప్రసూతాని హరీణాం కామరూపిణామ్.శతం శతసహస్రాణి యూథపానాం మహాత్మనామ్৷৷1.17.28৷৷"},{"sloka":"తే ప్రధానేషు యూథేషు హరీణాం హరియూథపా:.బభూవుర్యూథపశ్రేష్ఠా వీరాంశ్చాజనయన్ హరీన్৷৷1.17.29৷৷"},{"sloka":"అన్యే ఋక్షవత: ప్రస్థానవతస్థు స్సహస్రశ:.అన్యే నానావిధాన్శైలాన్భేజిరే కాననాని చ৷৷1.17.30৷৷ "},{"sloka":"సూర్యపుత్రం చ సుగ్రీవం శక్రపుత్రం చ వాలినమ్.భ్రాతరావుపతస్థుస్తే సర్వ ఏవ హరీశ్వరా:৷৷1.17.31৷৷నలం నీలం హనూమన్తమన్యాంశ్చ హరియూథపాన్. 3"},{"sloka":"తే తార్క్ష్యబలసమ్పన్నాస్సర్వే యుద్ధవిశారదా:.విచరన్తోర్దయన్దర్పాత్సింహవ్యాఘ్రమహోరగాన్৷৷1.17.32৷৷"},{"sloka":"తాంశ్చ సర్వాన్మహాబాహుర్వాలీ విపులవిక్రమ:.జుగోప భుజవీర్యేణ ఋక్షగోపుచ్ఛవానరాన్৷৷1.17.33৷৷"},{"sloka":"తైరియం పృథివీ శూరైస్సపర్వతవనార్ణవా.కీర్ణా వివిధసంస్థానైర్నానావ్యఞ్జనలక్షణై:৷৷1.17.34৷৷"},{"sloka":"తైర్మేఘబృన్దాచలకూటకల్పై:మహాబలైర్వానరయూథపాలై:.బభూవ భూర్భీమశరీరరూపైస్సమావృతా రామసహాయహేతో:৷৷1.17.35৷৷"}]