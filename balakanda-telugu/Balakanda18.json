[{"sloka":"[Dasaratha sends Rsyasringa and the kings and to their respective places -- returns to Ayodhya with his wives--birth of Rama, Lakshmana, Bharata and Satrughna -- purificatory and naming rites -- description of their virtues and characteritics --  Viswamitra comes to meet Dasaratha]నిర్వృత్తే తు క్రతౌ తస్మిన్హయమేధే మహాత్మన:.ప్రతిగృహ్య సురా భాగాన్ప్రతిజగ్ముర్యథాగతమ్৷৷1.18.1৷৷"},{"sloka":"సమాప్తదీక్షానియమ: పత్నీగణసమన్విత:.ప్రవివేశ పురీం రాజా సభృత్యబలవాహన:৷৷1.18.2৷৷"},{"sloka":"యథార్హం పూజితాస్తేన రాజ్ఞా వై పృథివీశ్వరా:.ముదితా: ప్రయయుర్దేశాన్ప్రణమ్య మునిపుఙ్గవమ్৷৷1.18.3৷৷"},{"sloka":"శ్రీమతాం గచ్ఛతాం తేషాం స్వపురాణి పురాత్తత:.బలాని రాజ్ఞాం శుభ్రాణి ప్రహృష్టాని చకాశిరే৷৷1.18.4৷৷"},{"sloka":"గతేషు పృథివీశేషు రాజా దశరథస్తదా.ప్రవివేశ పురీం శ్రీమాన్ పురస్కృత్య ద్విజోత్తమాన్৷৷1.18.5৷৷"},{"sloka":"శాన్తయా ప్రయయౌ సార్ధమృశ్యశృఙ్గస్సుపూజిత:.అన్వీయమానో రాజ్ఞాథ సానుయాత్రేణ ధీమతా৷৷1.18.6৷৷"},{"sloka":"ఏవం విసృజ్య తాన్సర్వాన్రాజా సమ్పూర్ణమానస:.ఉవాస సుఖితస్తత్ర పుత్రోత్పత్తిం విచిన్తయన్৷৷1.18.7৷৷ "},{"sloka":"తతో యజ్ఞే సమాప్తే తు ఋతూనాం షట్సమత్యయు:. తతశ్చ ద్వాదశే మాసే చైత్రే నావమికే తిథౌ৷৷1.18.8৷৷ నక్షత్రేదితిదైవత్యే స్వోచ్చసంస్థేషు  పఞ్చసు. గ్రహేషు కర్కటే లగ్నే వాక్పతావిన్దునా సహ৷৷1.18.9৷৷ ప్రోద్యమానే జగన్నాథం సర్వలోకనమస్కృతమ్. కౌసల్యాజనయద్రామం సర్వలక్షణసంయుతమ్৷৷1.18.10৷৷ విష్ణోరర్ధం మహాభాగం పుత్రమైక్ష్వాకువర్ధనమ్. "},{"sloka":"కౌసల్యా శుశుభే తేన పుత్రేణామితతేజసా৷৷1.18.11৷৷యథా వరేణ దేవానామదితిర్వజ్రపాణినా. "},{"sloka":"భరతో నామ కైకేయ్యాం జజ్ఞే సత్యపరాక్రమ:৷৷1.18.12৷৷సాక్షాద్విష్ణోశ్చతుర్భాగస్సర్వైస్సముదితో గుణై:. "},{"sloka":"అథ లక్ష్మణశత్రుఘ్నౌ సుమిత్రాజనయత్సుతౌ৷৷1.18.13৷৷వీరౌ సర్వాస్త్రకుశలౌ విష్ణోరర్ధసమన్వితౌ. "},{"sloka":"పుష్యే జాతస్తు భరతో మీనలగ్నే ప్రసన్నధీ:৷৷1.18.14৷৷సార్పే జాతౌ చ సౌమిత్రీ కులీరేభ్యుదితే రవౌ. "},{"sloka":"రాజ్ఞ: పుత్రా మహాత్మానశ్చత్వారో జజ్ఞిరే పృథక్৷৷1.18.15৷৷గుణవన్తోనురూపాశ్చ రుచ్యా ప్రోష్ఠపదోపమా:. "},{"sloka":"జగు: కలం చ గన్ధర్వా ననృతుశ్చాప్సరోగణా:৷৷1.18.16৷৷దేవదున్దుభయో నేదు: పుష్పవృష్టిశ్చ ఖాచ్చ్యుతా. ఉత్సవశ్చ మహానాసీదయోధ్యాయాం జనాకుల:৷৷1.18.17৷৷"},{"sloka":"రథ్యాశ్చ జనసమ్బాధా నటనర్తకసఙ్కులా: .గాయనైశ్చ విరావిణ్యో వాదనైశ్చ తథాపరై:৷৷1.18.18৷৷"},{"sloka":"ప్రదేయాంశ్చ దదౌ రాజా సూతమాగధవన్దినామ్.బ్రాహ్మణేభ్యో దదౌ విత్తం గోధనాని సహస్రశ:৷৷1.18.19৷৷"},{"sloka":"అతీత్యైకాదశాహం తు నామకర్మ తథాకరోత్.జ్యేష్ఠం రామం మహాత్మానం భరతం కైకయీసుతమ్৷৷1.18.20৷৷సౌమిత్రిం లక్ష్మణమితి శత్రుఘ్నమపరం తథా.వసిష్ఠ: పరమప్రీతో నామాని కృతవాన్ తదా ৷৷1.18.21৷৷       "},{"sloka":"బ్రాహ్మణాన్భోజయామాస పౌరాఞ్జానపదానపి.అదదాద్బ్రహ్మణానాం చ రత్నౌఘమమితం బహు৷৷1.18.22৷৷ తేషాం జన్మక్రియాదీని సర్వకర్మాణ్యకారయత్. "},{"sloka":"తేషాం కేతురివ జ్యేష్ఠో రామో రతికర: పితు:৷৷1.18.23৷৷బభూవ భూయో భూతానాం స్వయమ్భూరివ సమ్మత:. "},{"sloka":"సర్వే వేదవిదశ్శూరాస్సర్వే లోకహితే రతా:৷৷1.18.24৷৷సర్వే జ్ఞానోపసమ్పన్నాస్సర్వే సముదితా గుణై:. "},{"sloka":"తేషామపి మహాతేజా రామస్సత్యపరాక్రమ:৷৷1.18.25৷৷ఇష్టస్సర్వస్య లోకస్య శశాఙ్క ఇవ నిర్మల:. "},{"sloka":"గజస్కన్ధేశ్వపృష్ఠే చ రథచర్యాసు సమ్మత:৷৷1.18.26৷৷ధనుర్వేదే చ నిరత: పితృశుశ్రూషణే రత:."},{"sloka":"బాల్యాత్ప్రభృతి సుస్నిగ్ధో లక్ష్మణో లక్ష్మివర్ధన:৷৷1.18.27৷৷రామస్య లోకరామస్య భ్రాతుర్జ్యేష్ఠస్య నిత్యశ:."},{"sloka":"సర్వప్రియకరస్తస్య రామస్యాపి శరీరత:৷৷1.18.28৷৷లక్ష్మణో లక్ష్మిసమ్పన్నో బహి:ప్రాణ ఇవాపర:."},{"sloka":"న చ తేన వినా నిద్రాం లభతే పురుషోత్తమ:৷৷1.18.29৷৷మృష్టమన్నముపానీతమశ్నాతి న హి తం వినా."},{"sloka":"యదా హి హయమారూఢో మృగయాం యాతి రాఘవ:৷৷1.18.30৷৷తదైనం పృష్ఠతోన్వేతి సధను: పరిపాలయన్."},{"sloka":"భరతస్యాపి శత్రుఘ్నో లక్ష్మణావరజో హి స:৷৷1.18.31৷৷ప్రాణై: ప్రియతరో నిత్యం తస్య చాసీత్తథా ప్రియ:. "},{"sloka":"స చతుర్భిర్మహాభాగై:పుత్రైర్దశరథ: ప్రియై:৷৷1.18.32৷৷బభూవ పరమప్రీతో దేవైరివ పితామహ:."},{"sloka":"తే యదా జ్ఞానసమ్పన్నాస్సర్వైస్సముదితా గుణై:৷৷1.18.33৷৷హ్రీమన్త: కీర్తిమన్తశ్చ సర్వజ్ఞా దీర్ఘదర్శిన:.తేషామేవం ప్రభావానాం సర్వేషాం దీప్తతేజసామ్৷৷1.18.34৷৷పితా దశరథో హృష్టో బ్రహ్మా లోకాధిపో యథా."},{"sloka":"తే చాపి మనుజవ్యాఘ్రా వైదికాధ్యయనే రతా:৷৷1.18.35৷৷పితృశుశ్రూషణరతా ధనుర్వేదే చ నిష్ఠితా:."},{"sloka":"అథ రాజా దశరథస్తేషాం దారక్రియాం ప్రతి৷৷1.18.36৷৷చిన్తయామాస ధర్మాత్మా సోపాధ్యాయస్సబాన్ధవ:."},{"sloka":"తస్య చిన్తయమానస్య మన్త్రిమధ్యే మహాత్మన:৷৷1.18.37৷৷అభ్యగచ్ఛన్మహాతేజా విశ్వామిత్రో మహాముని:."},{"sloka":"స రాజ్ఞో దర్శనాకాఙ్క్షీ ద్వారాధ్యక్షానువాచ హ৷৷1.18.38৷৷శీఘ్రమాఖ్యాత మాం ప్రాప్తం కౌశికం గాధినస్సుతమ్."},{"sloka":"తచ్ఛ్రుత్వా వచనం త్రాసాద్రాజ్ఞో వేశ్మ ప్రదుద్రువు:৷৷1.18.39৷৷సమ్భ్రాన్తమనసస్సర్వే తేన వాక్యేన చోదితా:."},{"sloka":"తే గత్వా రాజభవనం విశ్వామిత్రమృషిం తదా৷৷1.18.40৷৷ప్రాప్తమావేదయామాసుర్నృపాయైక్ష్వాకవే తదా."},{"sloka":"తేషాం తద్వచనం శ్రుత్వా సపురోధాస్సమాహిత:৷৷1.18.41৷৷ప్రత్యుజ్జగామ తం హృష్టో బ్రహ్మాణమివ వాసవ:. "},{"sloka":"తం దృష్ట్వా జ్వలితం దీప్త్యా తాపసం సంశితవ్రతమ్৷৷1.18.42৷৷ప్రహృష్టవదనో రాజా తతోర్ఘ్యముపహారయత్."},{"sloka":"స రాజ్ఞ: ప్రతిగృహ్యార్ఘ్యం శాస్త్రదృష్టేన కర్మణా৷৷1.18.43৷৷కుశలం చావ్యయం చైవ పర్యపృచ్ఛన్నరాధిపమ్.2"},{"sloka":"పురే కోశే జనపదే బాన్ధవేషు సుహృత్సు చ ৷৷1.18.44৷৷కుశలం కౌశికో రాజ్ఞ: పర్యపృచ్ఛత్సుధార్మిక:."},{"sloka":"అపి తే సన్నతాస్సర్వే సామన్తా రిపవో జితా:৷৷1.18.45৷৷దైవం చ మానుషం చాపి కర్మ తే సాధ్వనుష్ఠితమ్."},{"sloka":"వసిష్ఠం చ సమాగమ్య కుశలం మునిపుఙ్గవ:৷৷1.18.46৷৷ఋషీంశ్చ తాన్యథాన్యాయం మహాభాగానువాచ హ."},{"sloka":"తే సర్వే హృష్టమనసస్తస్య రాజ్ఞో నివేశనమ్৷৷1.18.47৷৷వివిశు: పూజితాస్తత్ర నిషేదుశ్చ యథార్హత:."},{"sloka":"అథ హృష్టమనా రాజా విశ్వామిత్రం మహామునిమ్৷৷1.18.48৷৷ఉవాచ పరమోదారో హృష్టస్తమభిపూజయన్."},{"sloka":"యథామృతస్య సమ్ప్రాప్తిర్యథావర్షమనూదకే.యథా సదృశదారేషు పుత్రజన్మాప్రజస్య చ ৷৷1.18.49৷৷ప్రణష్టస్య యథాలాభో యథా హర్షో మహోదయే.తథైవాగమనం మన్యే స్వాగతం తే మహామునే৷৷1.18.50৷৷"},{"sloka":"పూర్వం రాజర్షిశబ్దేన తపసా ద్యోతితప్రభః.బ్రహ్మర్షిత్వమనుప్రాప్త: పూజ్యోసి బహుధా మయా৷৷1.18.53৷৷"},{"sloka":"తదద్భుతమిదం బ్రహ్మన్పవిత్రం పరమం మమ.శుభక్షేత్రగతశ్చాహం తవ సన్దర్శనాత్ప్రభో৷৷1.18.54৷৷"},{"sloka":"బ్రూహి యత్ప్రార్థితం తుభ్యం కార్యమాగమనం ప్రతి.ఇచ్ఛామ్యనుగృహీతోహం త్వదర్థపరివృద్ధయే৷৷1.18.55৷৷"},{"sloka":"కార్యస్య న విమర్శం చ గన్తుమర్హసి కౌశిక.కర్తా చాహమశేషేణ దైవతం హి భవాన్మమ৷৷1.18.56৷৷"},{"sloka":"మమ చాయమనుప్రాప్తో మహానభ్యుదయో ద్విజ.తవాగమనజ: కృత్స్నో ధర్మశ్చానుత్తమో మమ৷৷1.18.57৷৷"},{"sloka":"ఇతి హృదయసుఖం నిశమ్య వాక్యం శ్రుతిసుఖమాత్మవతా వినీతముక్తమ్.ప్రథితగుణయశా గుణైర్విశిష్ట:పరమఋషి: పరమం జగామ హర్షమ్৷৷1.18.58৷৷"},{"sloka":""}]