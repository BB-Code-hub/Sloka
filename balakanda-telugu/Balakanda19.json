[{"sloka":"[Viswamitra requests king Dasaratha to send Rama to protect the sacrifice contemplated by him -- grief of Dasaratha.]తచ్ఛ్రుత్వా రాజసింహస్య వాక్యమద్భుతవిస్తరమ్.హృష్టరోమా మహాతేజా విశ్వామిత్రోభ్యభాషత৷৷1.19.1৷৷"},{"sloka":"సదృశం రాజశార్దూల! తవైతద్భువి నాన్యథా.మహావంశప్రసూతస్య వసిష్ఠవ్యపదేశిన:৷৷1.19.2৷৷"},{"sloka":"యత్తు మే హృద్గతం వాక్యం తస్య కార్యస్య నిశ్చయమ్.కురూష్వ రాజశార్దూల! భవ సత్యప్రతిశ్రవ:৷৷1.19.3৷৷"},{"sloka":"అహంనియమమాతిష్ఠే సిధ్యర్థం పురుషర్షభ.తస్య విఘ్నకరౌ ద్వౌ తు రాక్షసౌ కామరూపిణౌ৷৷1.19.4৷৷"},{"sloka":"వ్రతే మే బహుశశ్చీర్ణే సమాప్త్యాం రాక్షసావిమౌ.మారీచశ్చ సుబాహుశ్చ వీర్యవన్తౌ సుశిక్షితౌ৷৷1.19.5৷৷సమాంసరుధిరౌఘేణ వేదిం తామభ్యవర్షతామ్."},{"sloka":"అవధూతే తథాభూతే తస్మిన్నియమనిశ్చయే৷৷1.19.6৷৷కృతశ్రమో నిరుత్సాహస్తస్మాద్దేశాదపాక్రమే."},{"sloka":"న చ మే క్రోధముత్స్రష్టుం బుద్ధిర్భవతి పార్థివ৷৷1.19.7৷৷తథా భూతా హి సా చర్యా న శాపస్తత్ర ముచ్యతే."},{"sloka":"స్వపుత్రం రాజశార్దూల! రామం సత్యపరాక్రమమ్৷৷1.19.8৷৷కాకపక్షధరం శూరం జ్యేష్ఠం మే దాతుమర్హసి."},{"sloka":"శక్తో హ్యేష మయా గుప్తో దివ్యేన స్వేన తేజసా৷৷1.19.9৷৷రాక్షసా యే వికర్తారస్తేషామపి వినాశనే."},{"sloka":"శ్రేయశ్చాస్మై ప్రదాస్యామి బహురూపం న సంశయ:৷৷1.19.10৷৷త్రయాణామపి లోకానాం యేన ఖ్యాతిం గమిష్యతి. "},{"sloka":"న చ తౌ రామమాసాద్య శక్తౌ స్థాతుం కథఞ్చన৷৷1.19.11৷৷న చ తౌ రాఘవాదన్యో హన్తుముత్సహతే పుమాన్."},{"sloka":"వీర్యోత్సిక్తౌ హి తౌ పాపౌ కాలపాశవశం గతౌ৷৷1.19.12৷৷రామస్య రాజశార్దూల !న పర్యాప్తౌ మహాత్మన:."},{"sloka":"న చ పుత్రకృతస్నేహం కర్తుమర్హసి పార్థివ!৷৷1.19.13৷৷అహం తే ప్రతిజానామి హతౌ తౌ విద్ధి రాక్షసౌ."},{"sloka":"అహం వేద్మి మహాత్మానం రామం సత్యపరాక్రమమ్৷৷1.19.14৷৷వసిష్ఠోపి మహాతేజా యే చేమే తపసి స్థితా:."},{"sloka":"యది తే ధర్మలాభం చ యశశ్చ పరమం భువి৷৷1.19.15৷৷స్థితమిచ్ఛసి రాజేన్ద్ర రామం మే దాతుమర్హసి."},{"sloka":"యదిహ్యనుజ్ఞాం కాకుత్స్థ! దదతే తవ మన్త్రిణ:৷৷1.19.16৷৷వసిష్ఠప్రముఖా: సర్వే తతో రామం విసర్జయ."},{"sloka":"అభిప్రేతమసంసక్తమాత్మజం దాతుమర్హసి৷৷1.19.17৷৷దశరాత్రం హి యజ్ఞస్య రామం రాజీవలోచనమ్."},{"sloka":"నాత్యేతి కాలో యజ్ఞస్య యథాయం మమ రాఘవ৷৷1.19.18৷৷తథా కురుష్వ భద్రం తే మా చ శోకే మన: కృథా:."},{"sloka":"ఇత్యేవముక్త్వా ధర్మాత్మా ధర్మార్థసహితం వచ:৷৷1.19.19৷৷విరరామ మహాతేజా విశ్వామిత్రో మహాముని:."},{"sloka":"స తన్నిశమ్య రాజేన్ద్రో విశ్వామిత్రవచశ్శుభమ్৷৷1.19.20৷৷శోకమభ్యగమత్తీవ్రం వ్యషీదత భయాన్విత:. "},{"sloka":"ఇతి హృదయమనోవిదారణంమునివచనం తదతీవ శుశ్రువాన్.నరపతిరభవన్మహాంస్తదావ్యథితమనా: ప్రచచాల చాసనాత్৷৷1.19.21৷৷"}]