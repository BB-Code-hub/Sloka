[{"sloka":"[Valmiki goes to river Tamasa for morning ablutions -- He sees a male krauncha  being shot down by a hunter -- expresses the reflection of a female companion's sorrow in his experience in the form of a sloka in metrical form -- Lord Brahma appears at the hermitage -- directs him to compose the great poem in the same metre describing the story of Rama as related by Narada -- grants him the power of clairvoyance.]నారదస్య తు తద్వాక్యం శ్రుత్వా వాక్యవిశారద:.పూజయామాస ధర్మాత్మా సహశిష్యో మహాముని: ৷৷1.2.1৷৷    "},{"sloka":"యథావత్పూజితస్తేన దేవర్షిర్నారదస్తదా .       ఆపృష్ట్వైవాభ్యనుజ్ఞాతస్స జగామ విహాయసమ్ ৷৷1.2.2৷৷    "},{"sloka":"స ముహూర్తం గతే తస్మిన్దేవలోకం మునిస్తదా .జగామ తమసాతీరం జాహ్నవ్యాస్త్వవిదూరత: ৷৷1.2.3৷৷    "},{"sloka":"స తు తీరం సమాసాద్య తమసాయా మహాముని: .శిష్యమాహ స్థితం పార్శ్వే దృష్ట్వా తీర్థమకర్దమమ్ ৷৷1.2.4৷৷    "},{"sloka":"అకర్దమమిదం తీర్థం భరద్వాజ నిశామయ .రమణీయం ప్రసన్నామ్బు సన్మనుష్యమనో యథా ৷৷1.2.5৷৷    "},{"sloka":"న్యస్యతాం కలశస్తాత దీయతాం వల్కలం మమ .ఇదమేవావగాహిష్యే తమసాతీర్థముత్తమమ్ ৷৷1.2.6৷৷  "},{"sloka":"ఏవముక్తో భరద్వాజో వాల్మీకేన మహాత్మనా .    ప్రాయచ్ఛత మునేస్తస్య వల్కలం నియతో గురో: ৷৷1.2.7৷৷    "},{"sloka":"స శిష్యహస్తాదాదాయ వల్కలం నియతేన్ద్రియ: .విచచార హ పశ్యంస్తత్సర్వతో విపులం వనమ్ ৷৷1.2.8৷৷  "},{"sloka":"తస్యాభ్యాశే తు మిథునం చరన్తమనపాయినమ్ .దదర్శ భగవాంస్తత్ర క్రౌఞ్చయోశ్చారునిస్వనమ్ ৷৷1.2.9৷৷ "},{"sloka":"తస్మాత్తు మిథునాదేకం పుమాంసం పాపనిశ్చయ: .జఘాన వైరనిలయో నిషాదస్తస్య పశ్యత: ৷৷1.2.10৷৷  "},{"sloka":"తం శోణితపరీతాఙ్గం వేష్టమానం మహీతలే .భార్యా తు నిహతం దృష్ట్వా రురావ కరుణాం గిరమ్ ৷৷1.2.11৷৷  వియుక్తా పతినా తేన ద్విజేన సహచారిణా .తామ్రశీర్షేణ మత్తేన పత్రిణా సహితేన వై ৷৷1.2.12৷৷   "},{"sloka":"తదా తు తం ద్విజం దృష్ట్వా నిషాదేన నిపాతితమ్ .ఋషేర్ధర్మాత్మనస్తస్య కారుణ్యం సమపద్యత ৷৷1.2.13৷৷  "},{"sloka":"తత: కరుణవేదిత్వాదధర్మోయమితి ద్విజ: .నిశామ్య రుదతీం క్రౌఞ్చీమిదం వచనమబ్రవీత్ ৷৷1.2.14৷৷   "},{"sloka":"మా నిషాద ప్రతిష్ఠాం త్వమగమశ్శాశ్వతీస్సమా: .యత్క్రౌఞ్చమిథునాదేకమవధీ: కామమోహితమ్ ৷৷1.2.15৷৷   15"},{"sloka":"తస్యైవం  బ్రువతశ్చిన్తా బభూవ హృది వీక్షతః .శోకార్తేనాస్య శకునే: కిమిదం వ్యాహృతం మయా ৷৷1.2.16৷৷   "},{"sloka":"చిన్తయన్స మహాప్రాజ్ఞశ్చకార మతిమాన్మతిమ్ .శిష్యం చైవాబ్రవీద్వాక్యమిదం స మునిపుఙ్గవ: ৷৷1.2.17৷৷   "},{"sloka":"పాదబద్ధోక్షరసమస్తన్త్రీలయసమన్విత: .శోకార్తస్య ప్రవృత్తో మే శ్లోకో భవతు నాన్యథా ৷৷1.2.18৷৷   "},{"sloka":"శిష్యస్తు తస్య బ్రువతో మునేర్వాక్యమనుత్తమమ్ .ప్రతిజగ్రాహ సంహృష్టస్తస్య తుష్టోభవద్గురు: ৷৷1.2.19৷৷   "},{"sloka":"సోభిషేకం తత: కృత్వా తీర్థే తస్మిన్యథావిధి .తమేవ చిన్తయన్నర్థముపావర్తత వై ముని: ৷৷1.2.20৷৷   "},{"sloka":"భరద్వాజస్తతశ్శిష్యో వినీతశ్శ్రుతవాన్మునేః .కలశం పూర్ణమాదాయ పృష్ఠతోనుజగామ హ ৷৷1.2.21৷৷   "},{"sloka":"స ప్రవిశ్యాశ్రమపదం శిష్యేణ సహ ధర్మవిత్ .ఉపవిష్ట: కథాశ్చాన్యాశ్చకార ధ్యానమాస్థిత: ৷৷1.2.22৷৷   "},{"sloka":"ఆజగామ తతో బ్రహ్మా లోకకర్తా స్వయం ప్రభు: .చతుర్ముఖో మహాతేజా ద్రష్టుం తం మునిపుఙ్గవమ్ ৷৷1.2.23৷৷   "},{"sloka":"వాల్మీకిరథ తం దృష్ట్వా సహసోత్థాయ వాగ్యత: .ప్రాఞ్జలి: ప్రయతో భూత్వా తస్థౌ పరమవిస్మిత: ৷৷1.2.24৷৷   "},{"sloka":"పూజయామాస తం దేవం పాద్యార్ఘ్యాసనవన్దనై: .ప్రణమ్య విధివచ్చైనం పృష్ట్వానామయమవ్యయమ్ ৷৷1.2.25৷৷   "},{"sloka":"అథోపవిశ్య భగవానాసనే పరమార్చితే .వాల్మీకయే మహర్షయే సన్దిదేశాసనం తత: ৷৷1.2.26৷৷  "},{"sloka":"బ్రహ్మణా సమనుజ్ఞాతస్సోప్యుపావిశదాసనే .   ఉపవిష్టే తదా తస్మిన్సర్వలోకపితామహే.తద్గతేనైవ మనసా వాల్మీకిర్ధ్యానమాస్థిత: ৷৷1.2.27৷৷   "},{"sloka":"పాపాత్మనా కృతం కష్టం వైరగ్రహణబుద్ధినా .యస్తాదృశం చారురవం క్రౌఞ్చం హన్యాదకారణాత్ ৷৷1.2.28৷৷   "},{"sloka":"శోచన్నేవ ముహు: క్రౌఞ్చీముపశ్లోకమిమం పున: .జగావన్తర్గతమనా భూత్వా శోకపరాయణ: ৷৷1.2.29৷৷   "},{"sloka":"తమువాచ తతో బ్రహ్మా ప్రహసన్మునిపుఙ్గవమ్ .శ్లోక ఏవ త్వయా బద్ధో నాత్ర కార్యా విచారణా ৷৷1.2.30৷৷   "},{"sloka":"మచ్ఛన్దాదేవ తే బ్రహ్మన్ ప్రవృత్తేయం సరస్వతీ .రామస్య చరితం సర్వం కురు త్వమృషిసత్తమ ৷৷1.2.31৷৷   "},{"sloka":"ధర్మాత్మనో గుణవతో లోకే రామస్య ధీమత: .వృత్తం కథయ ధీరస్య యథా తే నారదాచ్ఛ్రుతమ్ ৷৷1.2.32৷৷   "},{"sloka":"రహస్యం చ ప్రకాశం చ యద్వృత్తం తస్య ధీమత: .రామస్య సహసౌమిత్రేః రాక్షసానాం చ సర్వశ: ৷৷1.2.33৷৷   వైదేహ్యాశ్చైవ యద్వృత్తం ప్రకాశం యది వా రహ: .తచ్చాప్యవిదితం సర్వం విదితం తే భవిష్యతి ৷৷1.2.34৷৷   "},{"sloka":"న తే వాగనృతా కావ్యే కాచిదత్ర భవిష్యతి .కురు రామకథాం పుణ్యాం శ్లోకబద్ధాం మనోరమామ్ ৷৷1.2.35৷৷   "},{"sloka":"యావత్ స్థాస్యన్తి గిరయస్సరితశ్చ మహీతలే .తావద్రామాయణకథా లోకేషు ప్రచరిష్యతి ৷৷1.2.36৷৷   "},{"sloka":"యావద్రామాయణకథా త్వత్కృతా ప్రచరిష్యతి .తావదూర్ధ్వమధశ్చ త్వం మల్లోకేషు నివత్స్యసి ৷৷1.2.37৷৷   "},{"sloka":"ఇత్యుక్త్వా భగవాన్బ్రహ్మా తత్రైవాన్తరధీయత .తతస్సశిష్యో భగవాన్మునిర్విస్మయమాయయౌ ৷৷1.2.38৷৷   "},{"sloka":"తస్య శిష్యాస్తతస్సర్వే జగుశ్శ్లోకమిమం పున: .ముహుర్ముహు: ప్రీయమాణా: ప్రాహుశ్చ భృశవిస్మితా: ৷৷1.2.39৷৷   "},{"sloka":"సమాక్షరైశ్చతుర్భిర్య: పాదైర్గీతో మహర్షిణా .సోనువ్యాహరణాద్భూయశ్శ్లోకశ్శ్లోకత్వమాగత: ৷৷1.2.40৷৷   "},{"sloka":"తస్య బుద్ధిరియం జాతా వాల్మీకేర్భావితాత్మన: .కృత్స్నం రామాయణం కావ్యమీదృశై: కరవాణ్యహమ్ ৷৷1.2.41৷৷   "},{"sloka":"ఉదారవృత్తార్థపదైర్మనోరమైఃతదాస్య రామస్య చకారకీర్తిమాన్ .సమాక్షరైశ్శ్లోకశతైర్యశస్వినో యశస్కరం కావ్యముదారధీర్ముని: ৷৷1.2.42৷৷   "},{"sloka":"తదుపగతసమాససన్ధియోగంసమమధురోపనతార్థవాక్యబద్ధమ్ .రఘువరచరితం మునిప్రణీతందశశిరసశ్చ వధం నిశామయధ్వమ్ ৷৷1.2.43৷৷   "}]