[{"sloka":"[On king Dasaratha's refusal to accede to his request, Viswamitra gets enraged.]తచ్ఛ్రుత్వా రాజశార్దూలో విశ్వామిత్రస్య భాషితమ్.ముహూర్తమివ నిస్సంజ్ఞస్సంజ్ఞావానిదమబ్రవీత్৷৷1.20.1৷৷"},{"sloka":"ఊనషోడశవర్షో మే రామో రాజీవలోచన:.న యుద్ధయోగ్యతామస్య పశ్యామి సహ రాక్షసై:৷৷1.20.2৷৷"},{"sloka":"ఇయమక్షౌహిణీ పూర్ణా యస్యాహం పతిరీశ్వర:.అనయా సంవృతో గత్వా యోద్ధాహం తైర్నిశాచరై:৷৷1.20.3৷৷"},{"sloka":"ఇమే శూరాశ్చ విక్రాన్తా భృత్యా మేస్త్రవిశారదా:.యోగ్యా రక్షోగణైర్యోద్ధుం న రామం నేతుమర్హసి৷৷1.20.4৷৷"},{"sloka":"అహమేవ ధనుష్పాణిర్గోప్తా సమరమూర్ధని.యావత్ప్రాణాన్ధరిష్యామి తావద్యోత్స్యే నిశాచరై:৷৷1.20.5৷৷"},{"sloka":"నిర్విఘ్నా వ్రతచర్యా సా భవిష్యతి సురక్షితా.అహం తత్రాగమిష్యామి న రామం నేతుమర్హసి৷৷1.20.6৷৷"},{"sloka":"బాలో హ్యకృతవిద్యశ్చ న చ వేత్తి బలాబలమ్.న చాస్త్రబలసంయుక్తో న చ యుద్ధవిశారద:৷৷1.20.7৷৷న చాసౌ రక్షసాం యోగ్య: కూటయుద్ధా హి తే ధ్రువమ్ ."},{"sloka":"విప్రయుక్తో హి రామేణ ముహూర్తమపి నోత్సహే৷৷1.20.8৷৷జీవితుం మునిశార్దూల! న రామం నేతుమర్హసి."},{"sloka":"యది వా రాఘవం బ్రహ్మన్నేతుమిచ్ఛసి సువ్రత!৷৷1.20.9৷৷చతురఙ్గసమాయుక్తం మయా చ సహితం నయ."},{"sloka":"షష్టిర్వర్షసహస్రాణి జాతస్య మమ కౌశిక!৷৷1.20.10৷৷దు:ఖేనోత్పాదితశ్చాయం న రామం నేతుమర్హసి. "},{"sloka":"చతుర్ణామాత్మజానాం హి ప్రీతి:పరమికా మమ৷৷1.20.11৷৷జ్యేష్ఠం ధర్మప్రధానం చ న రామం నేతుమర్హసి."},{"sloka":"కింవీర్యా రాక్షసాస్తే చ కస్య పుత్రాశ్చ తే చ కే৷৷1.20.12৷৷కథం ప్రమాణా: కే చైతాన్రక్షన్తి మునిపుఙ్గవ!."},{"sloka":"కథం చ ప్రతికర్తవ్యం తేషాం రామేణ రక్షసామ్৷৷1.20.13৷৷మామకైర్వా బలైర్బ్రహ్మన్మయా వా కూటయోధినామ్.3-"},{"sloka":"సర్వం మే శంస భగవన్కథం తేషాం మయా రణే৷৷1.20.14৷৷స్థాతవ్యం దుష్టభావానాం వీర్యోత్సిక్తా హి రాక్షసా:.4తస్య తద్వచనం శ్రుత్వా విశ్వామిత్రోభ్యభాషత৷৷1.20.15৷৷"},{"sloka":"పౌలస్త్యవంశప్రభవో రావణో నామ రాక్షస:.స బ్రహ్మణా దత్తవరస్త్రైలోక్యం బాధతే భృశమ్৷৷1.20.16৷৷మహాబలో మహావీర్యో రాక్షసైర్బహుభిర్వృత:."},{"sloka":"శ్రూయతే హి మహావీర్యో రావణో రాక్షసాధిప:৷৷1.20.17৷৷సాక్షాద్వైశ్రవణభ్రాతా పుత్రో విశ్రవసో మునే:."},{"sloka":"యదా స్వయం న యజ్ఞస్య విఘ్నకర్తా మహాబల:৷৷1.20.18৷৷తేన సఞ్చోదితౌ ద్వౌ తు రాక్షసౌ వై మహాబలౌ.మారీచశ్చ సుబాహుశ్చ యజ్ఞవిఘ్నం కరిష్యత:৷৷1.20.19৷৷"},{"sloka":"ఇత్యుక్తో మునినా తేన రాజోవాచ మునిం తదా.న హి శక్తోస్మి సఙ్గ్రామే స్థాతుం తస్య దురాత్మన:৷৷1.20.20৷৷"},{"sloka":"స త్వం ప్రసాదం ధర్మజ్ఞ! కురుష్వ మమ పుత్రకే.మమ చైవాల్పభాగ్యస్య దైవతం హి భవాన్గురు:৷৷1.20.21৷৷ "},{"sloka":"దేవదానవగన్ధర్వా యక్షా:పతగపన్నగా:.న శక్తా రావణం సోఢుం కిం పునర్మానవా యుధి৷৷1.20.22৷৷"},{"sloka":"స హి వీర్యవతాం వీర్యమాదత్తే యుధి రాక్షస:.తేన చాహం న శక్తోస్మి సంయోద్ధుం తస్య వా బలై:৷৷1.20.23৷৷సబలో వా మునిశ్రేష్ఠ సహితో వా మమాత్మజై:."},{"sloka":"కథమప్యమరప్రఖ్యం సఙ్గ్రామాణామకోవిదమ్.బాలం మే తనయం బ్రహ్మన్ నైవ దాస్యామి పుత్రకమ్৷৷1.20.24৷৷"},{"sloka":"అథ కాలోపమౌ యుధ్దే సుతౌ సున్దోపసున్దయో:৷৷1.20.25৷৷యజ్ఞవిఘ్నకరౌ తౌ తే నైవ దాస్యామి పుత్రకమ్."},{"sloka":"మారీచశ్చ సుబాహుశ్చ వీర్యవన్తౌ సుశిక్షితౌ.తయోరన్యతరేణాహం యోధ్దా స్యాం ససుహృద్గణ:৷৷1.20.26৷৷"},{"sloka":"ఇతి నరపతిజల్పనాద్ద్విజేన్ద్రం     కుశికసుతం సుమహాన్వివేశ మన్యు:.సుహుత ఇవ మఖేగ్నిరాజ్యసిక్త స్సమభవదుజ్జ్వలితో మహర్షివహ్ని:৷৷1.20.27৷৷"}]