[{"sloka":"[On king Dasaratha's refusal to accede to his request, Viswamitra gets enraged.]తచ్ఛ్రుత్వా వచనం తస్య స్నేహపర్యాకులాక్షరమ్.సమన్యు: కౌశికో వాక్యం ప్రత్యువాచ మహీపతిమ్৷৷1.21.1৷৷    "},{"sloka":"పూర్వమర్థం ప్రతిశ్రుత్య ప్రతిజ్ఞాం హాతుమిచ్ఛసి.రాఘవాణామయుక్తోయం కులస్యాస్య విపర్యయ:৷৷1.21.2৷৷"},{"sloka":"యదీదం తే క్షమం రాజన్! గమిష్యామి యథాగతమ్.మిథ్యాప్రతిజ్ఞ: కాకుత్స్థ! సుఖీభవ సబాన్ధవ:৷৷1.21.3৷৷"},{"sloka":"తస్య రోషపరీతస్య విశ్వామిత్రస్య ధీమత:.చచాల వసుధా కృత్స్నా వివేశ చ భయం సురాన్৷৷1.21.4৷৷"},{"sloka":"త్రస్తరూపం తు విజ్ఞాయ జగత్సర్వం మహానృషి:.నృపతిం సువ్రతో ధీరో వసిష్ఠో వాక్యమబ్రవీత్৷৷1.21.5৷৷"},{"sloka":"ఇక్ష్వాకూణాం కులే జాతస్సాక్షాద్ధర్మ ఇవాపర:.ధృతిమాన్ సువ్రత: శ్రీమాన్నధర్మం హాతుమర్హసి৷৷1.21.6৷৷"},{"sloka":"త్రిషు లోకేషు విఖ్యాతో ధర్మాత్మా ఇతి రాఘవ.స్వధర్మం ప్రతిపద్యస్వ నాధర్మం వోఢుమర్హసి৷৷1.21.7৷৷"},{"sloka":"సంశ్రుత్యైవం కరిష్యామీత్యకుర్వాణస్య రాఘవ.ఇష్టాపూర్తవధో భూయాత్తస్మాద్రామం విసర్జయ৷৷1.21.8৷৷"},{"sloka":"కృతాస్త్రమకృతాస్త్రం వా నైనం శక్ష్యన్తి రాక్షసా:.గుప్తం కుశికపుత్రేణ జ్వలనేనామృతం యథా৷৷1.21.9৷৷"},{"sloka":"ఏష విగ్రహవాన్ ధర్మ ఏష వీర్యవతాం వర:.ఏష బుధ్యాధికో లోకే తపసశ్చ పరాయణమ్৷৷1.21.10৷৷ "},{"sloka":"ఏషోస్త్రాన్ వివిధాన్వేత్తి త్రైలోక్యే సచరాచరే.నైనమన్య: పుమాన్వేత్తి న చ వేత్స్యన్తి కేచన৷৷1.21.11৷৷"},{"sloka":"న దేవా నర్షయ: కేచిన్నాసురా న చ రాక్షసా:.గన్ధర్వయక్షప్రవరాస్సకిన్నరమహోరగా:৷৷1.21.12৷৷"},{"sloka":"సర్వాస్త్రాణి భృశాశ్వస్య పుత్రా: పరమధార్మికా:.కౌశికాయ పురా దత్తా యదా రాజ్యం ప్రశాసతి৷৷1.21.13৷৷"},{"sloka":"తేపి పుత్రా భృశాశ్వస్య ప్రజాపతిసుతాసుతా:.నైకరూపా మహావీర్యా దీప్తిమన్తో జయావహా:৷৷1.21.14৷৷"},{"sloka":"జయా చ సుప్రభా చైవ దక్షకన్యే సుమధ్యమే.తే సువాతేస్త్రశస్త్రాణి శతం పరమభాస్వరమ్৷৷1.21.15৷৷"},{"sloka":"పఞ్చాశతం సుతాన్ లేభే జయా నామ పరాన్ పురా.వధాయాసురసైన్యానామమేయాన్ కామరూపిణ:৷৷1.21.16৷৷"},{"sloka":"సుప్రభాజనయచ్చాపి పుత్రాన్పఞ్చాశతం పున:.సంహారాన్నామదుర్ధర్షాన్ దురాక్రామాన్ బలీయస:৷৷1.21.17৷৷"},{"sloka":"తాని చాస్త్రాణి వేత్త్యేష యథావత్కుశికాత్మజ:.అపూర్వాణాం చ జననే శక్తో భూయస్స ధర్మవిత్৷৷1.21.18৷৷"},{"sloka":"ఏవం వీర్యో మహాతేజా విశ్వామిత్రో మహాయశాః.న రామగమనే రాజన్! సంశయం కర్తుమర్హసి৷৷1.21.19৷৷"},{"sloka":"తేషాం నిగ్రహణే శక్తస్స్వయం చ కుశికాత్మజ:.తవ పుత్రహితార్థాయ త్వాముపేత్యాభియాచతే৷৷1.21.20৷৷ "},{"sloka":"ఇతి మునివచనాత్ప్రసన్నచిత్తోరఘువృషభస్తు ముమోద భాస్వరాఙ్గ:.గమనమభిరురోచ రాఘవస్యప్రథితయశా: కుశికాత్మజాయ బుధ్యా৷৷1.21.21৷৷"}]