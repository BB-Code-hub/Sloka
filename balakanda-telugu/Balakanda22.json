[{"sloka":"[Dasaratha sends Rama and Lakshmana with Viswamitra--Viswamitra confers knowledge of bala and atibala to Rama and Lakshmana.]ప్రహృష్టవదనో రామమాజుహావ సలక్ష్మణమ్৷৷1.22.1৷৷ "},{"sloka":"కృతస్వస్త్యయనం మాత్రా పిత్రా దశరథేన చ.పురోధసా వసిష్ఠేన మఙ్గలైరభిమన్త్రితమ్৷৷1.22.2৷৷స పుత్రం మూర్ధ్న్యుపాఘ్రాయ రాజా దశరథ: ప్రియమ్.దదౌ కుశికపుత్రాయ సుప్రీతేనాన్తరాత్మనా৷৷1.22.3৷৷"},{"sloka":"తతో వాయుస్సుఖస్పర్శో నీరజస్కో వవౌ తదా.విశ్వామిత్రగతం దృష్ట్వా రామం రాజీవలోచనమ్৷৷1.22.4৷৷"},{"sloka":"పుష్పవృష్టిర్మహత్యాసీద్దేవదున్దుభినిస్వనై:.శఙ్ఖదున్దుభినిర్ఘోష: ప్రయాతే తు మహాత్మని৷৷1.22.5৷৷"},{"sloka":"విశ్వామిత్రో యయావగ్రే తతో రామో ధనుర్ధర:.కాకపక్షధరో ధన్వీ తం చ సౌమిత్రిరన్వగాత్৷৷1.22.6৷৷"},{"sloka":"కలాపినౌ ధనుష్పాణీ శోభమానౌ దిశో దశ .విశ్వామిత్రం మహాత్మానం త్రిశీర్షావివ పన్నగౌ৷৷1.22.7৷৷అనుజగ్మతురక్షుద్రౌ పితామహమివాశ్వినౌ. "},{"sloka":"తదా కుశికపుత్రం తు ధనుష్పాణీ స్వలఙ్కృతౌ৷৷1.22.8৷৷బద్ధగోధాఙ్గులిత్రాణౌ ఖడ్గవన్తౌ మహాద్యుతీ .కుమారౌ చారువపుషౌ భ్రాతరౌ రామలక్ష్మణౌ   ৷৷1.22.9৷৷అనుయాతౌ శ్రియా దీప్తౌ శోభయేతామనిన్దితౌ.స్థాణుం దేవమివాచిన్త్యం కుమారావివ పావకీ ৷৷1.22.10৷৷"},{"sloka":"అధ్యర్ధయోజనం గత్వా సరయ్వా దక్షిణే తటే.రామేతి మధురాం వాణీం విశ్వామిత్రోభ్యభాషత৷৷1.22.11৷৷ "},{"sloka":"గృహాణ వత్స! సలిలం మా భూత్కాలస్య పర్యయ:.మన్త్రగ్రామం గృహాణ త్వం బలామతిబలాం తథా৷৷1.22.12৷৷ "},{"sloka":"న శ్రమో న జ్వరో వా తే న రూపస్య విపర్యయ:.న చ సుప్తం ప్రమత్తం వా ధర్షయిష్యన్తి నైరతా:৷৷1.22.13৷৷"},{"sloka":"న బాహ్వోస్సదృశో వీర్యే పృథివ్యామస్తి కశ్చన.త్రిషు లోకేషు వై రామ! న భవేత్సదృశస్తవ ৷৷1.22.14৷৷"},{"sloka":"న సౌభాగ్యే న దాక్షిణ్యే న జ్ఞానే బుద్ధినిశ్చయే.నోత్తరే ప్రతివక్తవ్యే సమో లోకే తవానఘ৷৷1.22.15৷৷"},{"sloka":"ఏతద్విద్యాద్వయే లబ్ధే భవితా నాస్తి తే సమ:.బలాత్వతిబలా చైవ సర్వజ్ఞానస్య మాతరౌ৷৷1.22.16৷৷"},{"sloka":"క్షుత్పిపాసే న తే రామ! భవిష్యేతే నరోత్తమ !.బలామతిబలాం చైవ పఠత: పథి రాఘవ৷৷1.22.17৷৷ "},{"sloka":"విద్యాద్వయమధీయానే యశశ్చాప్యతులం త్వయి.పితామహసుతే హ్యేతే విద్యే తేజస్సమన్వితే৷৷1.22.18৷৷ప్రదాతుం తవ కాకుత్స్థ! సదృశస్త్వం హి ధార్మిక!."},{"sloka":"కామం బహుగుణాస్సర్వే త్వయ్యేతే నాత్ర సంశయ:.తపసా సమ్భృతే చైతే బహురూపే భవిష్యత:৷৷1.22.19৷৷"},{"sloka":"తతో రామో జలం స్పృష్ట్వా ప్రహృష్టవదనశ్శుచి:.ప్రతిజగ్రాహ తే విద్యే మహర్షేర్భావితాత్మన:৷৷1.22.20৷৷"},{"sloka":"విద్యాసముదితో రామశ్శుశుభే భూరివిక్రమ:.సహస్రరశ్మిర్భగవాన్ శరదీవ దివాకర:৷৷1.22.21৷৷ గురుకార్యాణి సర్వాణి నియుజ్య కుశికాత్మజే.ఊషుస్తాం రజనీం తత్ర సరయ్వాం సుసుఖం త్రయ:৷৷1.22.22৷৷"},{"sloka":"దశరథనృపసూనుసత్తమాభ్యాంతృణశయనేనుచితే సహోషితాభ్యామ్.కుశికసుతవచోనులాలితాభ్యాంసుఖమివ సా విబభౌ విభావరీ చ৷৷1.22.23৷৷"}]