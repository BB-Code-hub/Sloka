[{"sloka":"[ Accompanied by Rama and Lakshmana, Viswamitra reaches the hermitage of Kama at the confluence of Sarayu and Ganga.]ప్రభాతాయాం తు శర్వర్యాం విశ్వామిత్రో మహాముని:.అభ్యభాషత కాకుత్స్థౌ శయానౌ పర్ణసంస్తరే৷৷1.23.1৷৷"},{"sloka":"కౌసల్యా సుప్రజా రామ! పూర్వా సన్ధ్యా ప్రవర్తతే.ఉత్తిష్ఠ నరశార్దూల! కర్తవ్యం దైవమాహ్నికమ్৷৷1.23.2৷৷"},{"sloka":"తస్యర్షే: పరమోదారం వచశ్శ్రుత్వా నృపాత్మజౌ .స్నాత్వా కృతోదకౌ వీరౌ జేపతు: పరమం జపమ్৷৷1.23.3৷৷"},{"sloka":"కృతాహ్నికౌ మహావీర్యౌ విశ్వామిత్రం తపోధనమ్.అభివాద్యాభిసంహృష్టౌ గమనాయాభితస్థతు:৷৷1.23.4৷৷"},{"sloka":"తౌ ప్రయాతౌ మహావీర్యౌ దివ్యాం త్రిపథగాం నదీమ్.దదృశాతే తతస్తత్ర సరయ్వాస్సఙ్గమే శుభే৷৷1.23.5৷৷"},{"sloka":"తత్రాశ్రమపదం పుణ్యమృషీణామగ్య్రతేజసామ్ .బహువర్షసహస్రాణి తప్యతాం పరమం తప:৷৷1.23.6৷৷"},{"sloka":"తం దృష్ట్వా పరమప్రీతౌ రాఘవౌ పుణ్యమాశ్రమమ్.ఊచతుస్తం మహాత్మానం విశ్వామిత్రమిదం వచ:৷৷1.23.7৷৷"},{"sloka":"కస్యాయమాశ్రమ: పుణ్య: కోన్వస్మిన్వసతే పుమాన్.భగవన్! శ్రోతుమిచ్ఛావ: పరం కౌతూహలం హి నౌ৷৷1.23.8৷৷"},{"sloka":"తయోస్తద్వచనం శ్రుత్వా ప్రహస్య మునిపుఙ్గవ:.అబ్రవీచ్ఛ్రూయతాం రామ! యస్యాయం పూర్వ ఆశ్రమ:৷৷1.23.9 ৷৷"},{"sloka":"కన్దర్పో మూర్తిమానాసీత్కామ ఇత్యుచ్యతే బుధై:.తపస్యన్తమిహ స్థాణుం నియమేన సమాహితమ్৷৷1.23.10৷৷ కృతోద్వాహం తు దేవేశం గచ్ఛన్తం సమరుద్గగణమ్.ధర్షయామాస దుర్మేధా హుఙ్కృతశ్చ మహాత్మనా৷৷1.23.11৷৷"},{"sloka":"అవదగ్ధస్య రౌద్రేణ చక్షుషా రఘునన్దన!.వ్యశీర్యన్త శరీరాత్స్వాత్సర్వగాత్రాణి దుర్మతే:৷৷1.23.12৷৷"},{"sloka":"తస్య గాత్రం హతం తత్ర నిర్దగ్థస్య మహాత్మనా.అశరీర: కృత: కామ: క్రోధాద్దేవేశ్వరేణ హి৷৷1.23.13৷৷"},{"sloka":"అనఙ్గ ఇతి విఖ్యాతస్తదాప్రభృతి రాఘవ!.స చాఙ్గవిషయశ్శ్రీమాన్యత్రాఙ్గం ప్రముమోచ హ৷৷1.23.14৷৷"},{"sloka":"తస్యాయమాశ్రమ: పుణ్యస్తస్యేమే మునయ: పురా.శిష్యా ధర్మపరా నిత్యం తేషాం పాపం న విద్యతే৷৷1.23.15৷৷"},{"sloka":"ఇహాద్య రజనీం రామ! వసేమ శుభదర్శన.పుణ్యయోస్సరితోర్మధ్యే శ్వస్తరిష్యామహే వయమ్৷৷1.23.16৷৷"},{"sloka":"అభిగచ్ఛామహే సర్వే శుచయ: పుణ్యమాశ్రమమ్.స్నాతాశ్చ కృతజప్యాశ్చ హుతహవ్యా నరోత్తమ!৷৷1.23.17৷৷"},{"sloka":"తేషాం సంవదతాం తత్ర తపోదీర్ఘేణ చక్షుషా.విజ్ఞాయ పరమప్రీతా మునయో హర్షమాగమన్৷৷1.23.18৷৷"},{"sloka":"అర్ఘ్యం పాద్యం తథాతిథ్యం నివేద్య కుశికాత్మజే.రామలక్ష్మణయో: పశ్చాదకుర్వన్నతిథిక్రియామ్৷৷1.23.19৷৷"},{"sloka":"సత్కారం సమనుప్రాప్య కథాభిరభిరఞ్జయన్.యథార్హమజపన్ సన్ధ్యామృషయస్తే సమాహితా:৷৷1.23.20৷৷ "},{"sloka":"తత్ర వాసిభిరానీతా మునిభిస్సువ్రతై: సహ.న్యవసన్ సుసుఖం తత్ర కామాశ్రమపదే తదా৷৷1.23.21৷৷"},{"sloka":"కథాభిరభిరామాభిరభిరామౌ నృపాత్మజౌ.రమయామాస ధర్మాత్మా కౌశికో మునిపుఙ్గవ:৷৷1.23.22৷৷"}]