[{"sloka":"[While crossing the river Rama asks \"What is this tumultuous sound gushing from the Ganga?\"--Viswamitra gives the reply--The trio enter the forest -- Viswamitra narrates the story of Tataka.]తత: ప్రభాతే విమలే కృతాహ్నికమరిన్దమౌ.విశ్వామిత్రం పురస్కృత్య నద్యాస్తీరముపాగతౌ৷৷1.24.1৷৷"},{"sloka":"తే చ సర్వే మహాత్మానో మునయస్సంశ్రితవ్రతా:.ఉపస్థాప్య శుభాం నావం విశ్వామిత్రమథాబ్రువన్৷৷1.24.2৷৷"},{"sloka":"ఆరోహతు భవాన్నావం రాజపుత్రపురస్కృత:.అరిష్టం గచ్ఛ పన్థానం మా భూత్కాలవిపర్యయ:৷৷1.24.3৷৷"},{"sloka":"విశ్వామిత్రస్తథేత్యుక్తవా తానృషీనభిపూజ్య చ.తతార సహితస్తాభ్యాం సరితం సాగరఙ్గమామ్৷৷1.24.4৷৷"},{"sloka":"తతశ్శుశ్రావ వై శబ్దమతిసంరమ్భవర్ధితమ్.మధ్యమాగమ్య తోయస్య సహ రామ:కనీయసా৷৷1.24.5৷৷"},{"sloka":"అథ రామస్సరిన్మధ్యే పప్రచ్ఛ మునిపుఙ్గవమ్.వారిణో భిద్యమానస్య కిమయం తుములో ధ్వని:৷৷1.24.6৷৷"},{"sloka":"రాఘవస్య వచశ్శ్రుత్వా కౌతూహలసమన్విత:.కథయామాస ధర్మాత్మా తస్య శబ్దస్య నిశ్చయమ్৷৷1.24.7৷৷"},{"sloka":"కైలాసపర్వతే రామ మనసా నిర్మితం సర:.బ్రహ్మణా నరశార్దూల తేనేదం మానసం సర:৷৷1.24.8৷৷"},{"sloka":"తస్మాత్సుస్రావ సరసస్సాయోధ్యాముపగూహతే .సర ప్రవృత్తా సరయూ: పుణ్యా బ్రహ్మసరశ్చ్యుతా৷৷1.24.9৷৷"},{"sloka":"తస్యాయమతులశ్శబ్దో జాహ్నవీమభివర్తతే.వారిసఙ్క్షోభజో రామ ప్రణామం నియత:కురు৷৷1.24.10৷৷ "},{"sloka":"తాభ్యాం తు తావుభౌ కృత్వా ప్రణామమతిధార్మికౌ.తీరం దక్షిణమాసాద్య జగ్మతుర్లఘువిక్రమౌ৷৷1.24.11৷৷"},{"sloka":"స వనం ఘోరసఙ్కాశం దృష్ట్వా నృపవరాత్మజ:.అవిప్రహతమైక్ష్వాక: పప్రచ్ఛ మునిపుఙ్గవమ్৷৷1.24.12৷৷                      "},{"sloka":"అహో వనమిదం దుర్గం ఝిల్లికాగణనాదితమ్.భైరవైశ్శపదై: పూర్ణం శకున్తైర్దారుణారుతై:৷৷1.24.13৷৷"},{"sloka":"నానాప్రకారైశ్శకునై ర్వాశ్యద్భిర్భైరవస్వనై:.సింహవ్యాఘ్రవరాహైశ్చ వారణైశ్చోపశోభితమ్৷৷1.24.14৷৷"},{"sloka":"ధవాశ్వకర్ణకకుభైర్బిల్వతిన్దుకపాటలై:.సఙ్కీర్ణం బదరీభిశ్చ కిన్న్వేతద్దారుణం వనమ్৷৷1.24.15৷৷"},{"sloka":"తమువాచ మహాతేజా విశ్వామిత్రో మహాముని:.శ్రూయతాం వత్స కాకుత్స్థ! యస్యైతద్దారుణం వనమ్৷৷1.24.16৷৷"},{"sloka":"ఏతౌ జనపదౌ స్ఫీతౌ పూర్వమాస్తాం నరోత్తమ!.మలదాశ్చ కరూశాశ్చ దేవనిర్మాణనిర్మితౌ৷৷1.24.17৷৷"},{"sloka":"పురా వృత్రవధే రామ! మలేన సమభిప్లుతమ్.క్షుధా చైవ సహస్రాక్షం బ్రహ్మహత్యా సమావిశత్৷৷1.24.18৷৷"},{"sloka":"తమిన్ద్రం స్నాపయన్ దేవా ఋషయశ్చ తపోధనా:.కలశైస్స్నాపయామాసుర్మలం చాస్య ప్రమోచయన్৷৷1.24.19৷৷"},{"sloka":"ఇహ భూమ్యాం మలం దత్వా దత్వా కారూశమేవ చ.శరీరజం మహేన్ద్రస్య తతో హర్షం ప్రపేదిరే৷৷1.24.20৷৷ "},{"sloka":"నిర్మలో నిష్కరూశశ్చ శుచిరింన్ద్రో యదాభవత్.దదౌ దేశస్య సుప్రీతో వరం ప్రభురనుత్తమమ్৷৷1.24.21৷৷"},{"sloka":"ఇమౌ జనపదౌ స్ఫీతౌ ఖ్యాతిం లోకే గమిష్యత:.మలదాశ్చ కరూశాశ్చ మమాఙ్గమలధారిణౌ৷৷1.24.22৷৷"},{"sloka":"సాధు సాధ్వితి తం దేవా: పాకశాసనమబ్రువన్.దేశస్య పూజాం తాం దృష్ట్వా కృతాం శక్రేణ ధీమతా৷৷1.24.23৷৷"},{"sloka":"ఏతౌ జనపదౌ స్ఫీతౌ దీర్ఘకాలమరిన్దమ.మలదాశ్చ కరూశాశ్చ ముదితౌ ధనధాన్యత:৷৷1.24.24৷৷"},{"sloka":"కస్యచిత్త్వథ కాలస్య యక్షీ వై కామరూపిణీ.బలం నాగసహస్రస్య ధారయన్తీ తదా హ్యభూత్৷৷1.24.25৷৷ తాటకా నామ భద్రం తే భార్యా సున్దస్య ధీమత:. 2మారీచో రాక్షస: పుత్రో యస్యాశ్శక్రపరాక్రమ:৷৷1.24.26৷৷ "},{"sloka":"వృత్తబాహుర్మహావీర్యో విపులాస్య తనుర్మహాన్.రాక్షసో భైరవాకారో నిత్యం త్రాసయతే ప్రజా:৷৷1.24.27৷৷ "},{"sloka":"ఇమౌ జనపదౌ నిత్యం వినాశయతి రాఘవ.మలదాంశ్చ కరూశాంశ్చ తాటకా దుష్టచారిణీ৷৷1.24.28৷৷"},{"sloka":"సేయం పన్థానమావృత్య వసత్యధ్యర్ధయోజనే.అత ఏవ న గన్తవ్యం తాటకాయా వనం యత:৷৷1.24.29৷৷"},{"sloka":"స్వబాహుబలమాశ్రిత్య జహీమాం దుష్టచారిణీమ్.మన్నియోగాదిమం దేశం కురు నిష్కణ్టకం పున:৷৷1.24.30৷৷"},{"sloka":"న హి కశ్చిదిమం దేశం శక్నోత్యాగన్తుమీదృశమ్.యక్షిణ్యా ఘోరయా రామ ఉత్సాదితమసహ్యయా৷৷1.24.31৷৷ "},{"sloka":"ఏతత్తే సర్వమాఖ్యాతం యథైతద్దారుణం వనమ్.యక్ష్యా చోత్సాదితం సర్వమద్యాపి న నివర్తతే৷৷1.24.32৷৷"}]