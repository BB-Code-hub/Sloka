[{"sloka":"[Rama, further enquires Viswamitra narrates the birth of Tataka, her marriage, curse, etc., and convinces Rama to slay her.]అథ తస్యాప్రమేయస్య మునేర్వచనముత్తమమ్.శ్రుత్వా పురుషశార్దూల: ప్రత్యువాచ శుభాం గిరమ్৷৷1.25.1৷৷"},{"sloka":"అల్పవీర్యా యదా యక్షా శ్శ్రూయన్తే మునిపుఙ్గవ.కథన్నాగసహస్రస్య ధారయత్యబలా బలమ్৷৷1.25.2৷৷"},{"sloka":"విశ్వామిత్రోబ్రవీద్వాక్యం శృణ యేన బలోత్తరా. వరదానకృతం వీర్యం ధారయత్యబలా బలమ్৷৷1.25.3৷৷"},{"sloka":"పూర్వమాసీన్మహాయక్షస్సుకేతుర్నామ వీర్యవాన్.అనపత్యశ్శుభాచారస్స చ తేపే మహత్తప:৷৷1.25.4৷৷"},{"sloka":"పితామహస్తు సుప్రీతస్తస్య యక్షపతే స్తదా.కన్యారత్నం దదౌ రామ తాటకాం నామ నామత:৷৷1.25.5৷৷"},{"sloka":"దదౌ నాగసహస్రస్య బలం చాస్యా: పితామహ:.నత్వేవ పుత్రం యక్షాయ దదౌ బ్రహ్మా మహాయశా:৷৷1.25.6৷৷"},{"sloka":"తాం తు జాతాం వివర్ధన్తీం రూపయౌవనశాలినీమ్.ఝర్ఝపుత్రాయ సున్దాయ దదౌ భార్యాం యశస్వినీమ్৷৷1.25.7৷৷"},{"sloka":"కస్యచిత్త్వథ కాలస్య యక్షీ పుత్రమజాయత.మారీచం నామ దుర్ధర్షం యశ్శాపాద్రాక్షసోభవత్৷৷1.25.8৷৷"},{"sloka":"సున్దే తు నిహతే రామ సాగస్త్యమృషిసత్తమమ్.తాటకా సహ పుత్రేణ ప్రధర్షయితుమిచ్ఛతి৷৷1.25.9৷৷ "},{"sloka":"భక్షార్థం జాతసంరమ్భా గర్జన్తీ సాభ్యధావత.0ఆపతన్తీం తు తాం దృష్ట్వా అగస్త్యో భగవానృషి:৷৷1.25.10৷৷రాక్షసత్వం భజస్వేతి మారీచం వ్యాజహార స:. 1"},{"sloka":"అగస్త్య: పరమక్రుద్ధస్తాటకామపి శప్తవాన్৷৷1.25.11৷৷పురుషాదీ మహాయక్షీ విరూపా వికృతాననా.ఇదం రూపం విహాయాథ దారుణం రూపమస్తు తే৷৷1.25.12৷৷"},{"sloka":"సైషా శాపకృతామర్షా తాటకా క్రోధమూర్ఛితా.దేశముత్సాదయత్యేనమగస్త్యచరితం శుభమ్৷৷1.25.13৷৷"},{"sloka":"ఏనాం రాఘవ! దుర్వృత్తాం యక్షీం పరమదారుణామ్.గోబ్రాహ్మణహితార్థాయ జహి దుష్టపరాక్రమామ్৷৷1.25.14৷৷"},{"sloka":"న హ్యేనాం శాపసమ్స్పృష్టాం కశ్చిదుత్సహతే పుమాన్.నిహన్తుం త్రిషు లోకేషు త్వామృతే రఘునన్దన৷৷1.25.15৷৷"},{"sloka":"న హి తే స్త్రీవధకృతే ఘృణా కార్యా నరోత్తమ.చాతుర్వణ్యహితార్థాయ కర్తవ్యం రాజసూనునా৷৷1.25.16৷৷"},{"sloka":"నృశంసమనృశంసం వా ప్రజారక్షణకారణాత్.పాతకం వా సదోషం వా కర్తవ్యం రక్షతా సతా৷৷1.25.17৷৷"},{"sloka":"రాజ్యభారనియుక్తానామేష ధర్మస్సనాతన:.అధర్మ్యాం జహి కాకుత్స్థ! ధర్మోహ్యస్యా న విద్యతే৷৷1.25.18৷৷"},{"sloka":"శ్రూయతే హి పురా శక్రో విరోచనసుతాం నృప!.పృథివీం హన్తుమిచ్ఛన్తీం మన్థరామభ్యసూదయత్৷৷1.25.19৷৷"},{"sloka":"విష్ణునాపి పురా రామ భృగుపత్నీ దృఢవ్రతా.అనిన్ద్రం లోకమిచ్ఛన్తీ కావ్యమాతా నిషూదితా৷৷1.25.20৷৷"},{"sloka":"ఏతైశ్చాన్యైశ్చ బహుభీ రాజపుత్ర! మహాత్మభి:.అధర్మసహితా నార్యో హతా: పురుషసత్తమై:৷৷1.25.21৷৷"}]