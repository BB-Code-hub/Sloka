[{"sloka":"[Sri Rama kills Tataka]మునేర్వచనమక్లీబం శ్రుత్వా నరవరాత్మజ:.రాఘవ: ప్రాఞ్జలిర్భూత్వా ప్రత్యువాచ దృఢవ్రత:৷৷1.26.1৷৷"},{"sloka":"పితుర్వచననిర్దేశాత్పితుర్వచనగౌరవాత్.వచనం కౌశికస్యేతి కర్తవ్యమవిశఙ్కయా৷৷1.26.2৷৷"},{"sloka":"అనుశిష్టోస్మ్యయోధ్యాయాం గురుమధ్యే మహాత్మనా.పిత్రా దశరథేనాహం నావజ్ఞేయం హి తద్వచ:৷৷1.26.3৷৷"},{"sloka":"సోహం పితుర్వచశ్శ్రుత్వా శాసనాద్బ్రహ్మవాదిన:.కరిష్యామి న సన్దేహస్తాటకావధముత్తమమ్৷৷1.26.4৷৷"},{"sloka":"గోబ్రాహ్మణహితార్థాయ దేశస్యాస్య సుఖాయ చ.తవ చైవాప్రమేయస్య వచనం కర్తుముద్యత:৷৷1.26.5৷৷"},{"sloka":"ఏవముక్త్వా ధనుర్మధ్యే బధ్వా ముష్టిమరిన్దమ:.జ్యాశబ్దమకరోత్తీవ్రం దిశశ్శబ్దేన నాదయన్৷৷1.26.6৷৷"},{"sloka":"తేన శబ్దేన విత్రస్తాస్తాటకావనవాసిన:.తాటకా చ సుసంక్రుద్ధా తేన శబ్దేన మోహితా৷৷1.26.7৷৷"},{"sloka":"తం శబ్దమభినిధ్యాయ రాక్షసీ క్రోధమూర్ఛితా.శ్రుత్వా చాభ్యద్రవద్వేగాద్యతశ్శబ్దో వినిస్సృత:৷৷1.26.8৷৷"},{"sloka":"తాం దృష్ట్వా రాఘవ: క్రుద్ధాం వికృతాం వికృతాననామ్.ప్రమాణేనాతివృద్ధాం చ లక్ష్మణం సోభ్యభాషత৷৷1.26.9৷৷"},{"sloka":"పశ్య లక్ష్మణ యక్షిణ్యా భైరవం దారుణం వపు:.భిద్యేరన్ దర్శనాదస్యా భీరూణాం హృదయాని చ৷৷1.26.10৷৷ "},{"sloka":"ఏనాం పశ్య దురాధర్షాం మాయాబలసమన్వితామ్.వినివృత్తాం కరోమ్యద్య హృతకర్ణాగ్రనాసికామ్৷৷1.26.11৷৷"},{"sloka":"న హ్యేనాముత్సహే హన్తుం స్త్రీస్వభావేన రక్షితామ్.వీర్యం చాస్యాం గతిం చాపి హనిష్యామీతి మే మతి:৷৷1.26.12৷৷"},{"sloka":"ఏవం బ్రువాణే రామే తు తాటకా క్రోధమూర్ఛితా.ఉద్యమ్య బాహూ గర్జన్తీ రామమేవాభ్యధావత৷৷1.26.13৷৷ "},{"sloka":"విశ్వామిత్రస్తు బ్రహ్మర్షిర్హుఙ్కారేణాభిభర్త్స్యతామ్.స్వస్తి రాఘవయోరస్తు జయం చైవాభ్యభాషత৷৷1.26.14৷৷ "},{"sloka":"ఉద్ధూన్వానా రజో ఘోరం తాటకా రాఘవావుభౌ.రజోమోహేన మహతా ముహూర్తం సా వ్యమోహయత్৷৷1.26.15৷৷"},{"sloka":"తతో మాయాం సమాస్థాయ శిలావర్షేణ రాఘవౌ.అవాకిరత్సుమహతా తతశ్చుక్రోధ రాఘవ:৷৷1.26.16৷৷"},{"sloka":"శిలావర్షం మహత్తస్యాశ్శరవర్షేణ రాఘవ:.ప్రతిహత్యోపధావన్త్యా: కరౌ చిచ్ఛేద పత్రిభి: ৷৷1.26.17৷৷"},{"sloka":"తతశ్ఛిన్నభుజాం శ్రాన్తామభ్యాశే పరిగర్జతీమ్.సౌమిత్రిరకరోత్క్రోధాద్ధృతకర్ణాగ్రనాసికామ్৷৷1.26.18৷৷"},{"sloka":"కామరూపధరా సద్య: కృత్వా రూపాణ్యనేకశ: .అన్తర్ధానం గతా యక్షీ మోహయన్తీవ మాయయా ৷৷1.26.19৷৷అశ్మవర్షం విముఞ్చన్తీ భైరవం విచచార హ . "},{"sloka":"తతస్తావశ్మవర్షేణ కీర్యమాణౌ సమన్తత:৷৷1.26.20৷৷దృష్ట్వా గాధిసుతశ్శ్రీమానిదం వచనమబ్రవీత్.   "},{"sloka":"అలం తే ఘృణయా రామ పాపైషా దుష్టచారిణీ৷৷1.26.21৷৷యజ్ఞవిఘ్నకరీ యక్షీ పురావర్ధతి మాయయా."},{"sloka":"వధ్యతాం తావదేవైషా పురా సన్ధ్యా ప్రవర్తతే৷৷1.26.22৷৷రక్షాంసి సన్ధ్యాకాలేషు దుర్ధర్షాణి భవన్తి వై."},{"sloka":"ఇత్యుక్తస్తు తదా యక్షీ అశ్మవృష్ట్యాభివర్షతీమ్৷৷1.26.23৷৷దర్శయన్ శబ్దవేధిత్వం తాం రురోధ స సాయకై:."},{"sloka":"సా రుద్ధా శరజాలేన మాయాబలసమన్వితా৷৷1.26.24৷৷అభిదుద్రావ కాకుత్స్థం లక్ష్మణం చ వినేదుషీ."},{"sloka":"తామాపతన్తీం వేగేన విక్రాన్తామశనీమివ৷৷1.26.25৷৷శరేణోరసి వివ్యాథ సా పపాత మమార చ."},{"sloka":"తాం హతాం భీమసఙ్కాశాం దృష్ట్వా సురపతిస్తదా৷৷1.26.26৷৷సాధు సాధ్వితి కాకుత్స్థం సురాశ్చ సమపూజయన్."},{"sloka":"ఉవాచ పరమప్రీత స్సహస్రాక్ష: పురన్దర:৷৷1.26.27৷৷సురాశ్చ సర్వే సంహృష్టా విశ్వామిత్రమథాబ్రువన్."},{"sloka":"మునే కౌశిక భద్రం తే సేన్ద్రాస్సర్వే మరుద్గణా:৷৷1.26.28৷৷తోషితా: కర్మణానేన స్నేహం దర్శయ రాఘవే."},{"sloka":"ప్రజాపతేర్భృశాశ్వస్య పుత్రాన్ సత్యపరాక్రమాన్৷৷1.26.29৷৷తపోబలభృతో బ్రహ్మన్ రాఘవాయ నివేదయ."},{"sloka":"పాత్రభూతశ్చ తే బ్రహ్మంస్తవానుగమనే ధృత:৷৷1.26.30৷৷కర్తవ్యం చ మహత్కర్మ సురాణాం రాజసూనునా.  "},{"sloka":"ఏవముక్త్వా సురాస్సర్వే హృష్టా జగ్ముర్యథాగతమ్৷৷1.26.31৷৷విశ్వామిత్రం పురస్కృత్య తతస్సన్ధ్యా ప్రవర్తతే."},{"sloka":"తతో మునివర: ప్రీతస్తాటకావధతోషిత:৷৷1.26.32৷৷మూర్ధ్ని రామముపాఘ్రాయ ఇదం వచనమబ్రవీత్."},{"sloka":"ఇహాద్య రజనీం రామ వసేమ శుభదర్శన৷৷1.26.33৷৷శ్వ: ప్రభాతే గమిష్యామస్తదాశ్రమపదం మమ."},{"sloka":"విశ్వామిత్రవచ: శ్రుత్వా హృష్టో దశరథాత్మజ:৷৷1.26.34৷৷ఉవాస రజనీం తత్ర తాటకాయా వనే సుఖమ్."},{"sloka":"ముక్తశాపం వనం తచ్చ తస్మిన్నేవ తదాహని৷৷1.26.35৷৷రమణీయం విబభ్రాజ యథా చైత్రరథం వనమ్."},{"sloka":"నిహత్య తాం యక్షసుతాం స రామ:ప్రశస్యమానస్సురసిద్ధసఙ్ఘై:.ఉవాస తస్మిన్మునినా సహైవప్రభాతవేలాం ప్రతిబోధ్యమాన:৷৷1.26.36৷৷"}]