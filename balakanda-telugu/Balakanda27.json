[{"sloka":"[Viswamitra confers celestial weapons on Rama]  అథ తాం రజనీముష్య విశ్వామిత్రో మహాయశాః.ప్రహస్య రాఘవం వాక్యమువాచ మధురాక్షరమ్৷৷1.27.1৷৷"},{"sloka":"పరితుష్టోస్మి భద్రం తే రాజపుత్ర! మహాయశః.ప్రీత్యా పరమయా యుక్తో దదామ్యస్త్రాణి సర్వశః৷৷1.27.2৷৷"},{"sloka":"దేవాసురగణాన్వాపి సగన్ధర్వోరగానపి.యైరమిత్రాన్ ప్రసహ్యాజౌ వశీకృత్య జయిష్యసి৷৷1.27.3৷৷తాని దివ్యాని భద్రం తే దదామ్యస్త్రాణి సర్వశః ."},{"sloka":"దణ్డచక్రం మహద్దివ్యం తవ దాస్యామి రాఘవ৷৷1.27.4৷৷ధర్మచక్రం తతో వీర! కాలచక్రం తథైవ చ.విష్ణుచక్రం తథాత్యుగ్రమైన్ద్రమస్త్రం తథైవ చ৷৷1.27.5৷৷వజ్రమస్త్రం నరశ్రేష్ఠ శైవం శూలవరం తథా.అస్త్రం బ్రహ్మశిరశ్చైవ ఐషీకమపి రాఘవ৷৷1.27.6৷৷ దదామి తే మహాబాహో! బ్రాహ్మమస్త్రమనుత్తమమ్."},{"sloka":"గదే ద్వే చైవ కాకుత్స్థ మోదకీ శిఖరీ ఉభే৷৷1.27.7৷৷ప్రదీప్తే నరశార్దూల ప్రయచ్ఛామి నృపాత్మజ."},{"sloka":"ధర్మపాశమహం రామ! కాలపాశం తథైవ చ৷৷1.27.8৷৷పాశం వారుణమస్త్రం చ దదామ్యహమనుత్తమమ్."},{"sloka":"అశనీ ద్వే ప్రయచ్ఛామి శుష్కార్ద్రే రఘునన్దన৷৷1.27.9৷৷దదామి చాస్త్రం పైనాకమస్త్రం నారాయణం తథా."},{"sloka":"ఆగ్నేయమస్త్రం దయితం శిఖరం నామ నామతః৷৷1.27.10৷৷వాయవ్యం ప్రథనం నామ దదామి చ తవానఘ . "},{"sloka":"అస్త్రం హయశిరో నామ క్రౌఞ్చమస్త్రం తథైవ చ.శక్తిద్వయం చ కాకుత్స్థ! దదామి తవ రాఘవ৷৷1.27.11৷৷"},{"sloka":"కఙ్కాలం ముసలం ఘోరం కాపాలమథ కఙ్కణమ్.ధారయన్త్యసురా యాని దదామ్యేతాని సర్వశః৷৷1.27.12৷৷"},{"sloka":"వైద్యాధరం మహాస్త్రం చ నన్దనం నామ నామతః.అసిరత్నం మహాబాహో దదామి చ నృపాత్మజ৷৷1.27.13৷৷"},{"sloka":"గాన్ధర్వమస్త్రం దయితం మానవం నామ నామతః.ప్రస్వాపనప్రశమనే దద్మి సౌరం చ రాఘవ৷৷1.27.14৷৷"},{"sloka":"దర్పణం శోషణం చైవ సన్తాపనవిలాపనే.మదనం చైవ దుర్ధర్షం కన్దర్పదయితం తథా৷৷1.27.15৷৷పైశాచమస్త్రం దయితం మోహనం నామ నామతః.ప్రతీచ్ఛ నరశార్దూల! రాజపుత్ర! మహాయశః৷৷1.27.16৷৷"},{"sloka":"తామసం నరశార్దూల! సౌమనం చ మహాబల.సంవర్ధం చైవ దుర్ధర్షం మౌసలం చ నృపాత్మజ৷৷1.27.17৷৷సత్యమస్త్రం మహాబాహో తథా మాయాధరం పరమ్.ఘోరం తేజః ప్రభం నామ పరతేజోపకర్షణమ్৷৷1.27.18৷৷సౌమ్యాస్త్రం శిశిరం నామ త్వష్టురస్త్రం సుదామనమ్.దారుణం చ భగస్యాపి శితేషు మథ మానవమ్৷৷1.27.19৷৷"},{"sloka":"ఏతాన్ రామ! మహాబాహో! కామరూపాన్ మహాబలాన్ .గృహాణ పరమోదారాన్ క్షిప్రమేవ నృపాత్మజ৷৷1.27.20৷৷ "},{"sloka":"స్థితస్తు ప్రాఙ్ముఖో భూత్వా శుచిర్మునివరస్తదా.దదౌ రామాయ సుప్రీతో మన్త్రగ్రామమనుత్తమమ్৷৷1.27.21৷৷"},{"sloka":"సర్వసఙ్గ్రహణం యేషాం దైవతైరపి దుర్లభమ్.తాన్యస్త్రాణి తదా విప్రో రాఘవాయ న్యవేదయత్৷৷1.27.22৷৷"},{"sloka":"జపతస్తు మునేస్తస్య విశ్వామిత్రస్య ధీమతః.ఉపతస్థుర్మహార్హాణి సర్వాణ్యస్త్రాణి రాఘవమ్৷৷1.27.23৷৷"},{"sloka":"ఊచుశ్చ ముదితాస్సర్వే రామం ప్రాఞ్జలయస్తదా.ఇమే స్మ పరమోదారాః కిఙ్కరాస్తవ రాఘవ৷৷1.27.24৷৷"},{"sloka":"ప్రతిగృహ్య చ కాకుత్స్థః సమాలభ్య చ పాణినా.మానసా మే భవిష్యధ్వమితి తానభ్యచోదయత్৷৷1.27.25৷৷"},{"sloka":"తతః ప్రీతమనా రామో విశ్వామిత్రం మహామునిమ్.అభివాద్య మహాతేజా గమనాయోపచక్రమే৷৷1.27.26৷৷"}]