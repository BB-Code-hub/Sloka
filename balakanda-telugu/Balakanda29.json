[{"sloka":"[Viswamitra relates the story of Siddhashrama. All the rishis in the hermitage worship                             him.]అథ తస్యాప్రమేయస్య తద్వనం పరిపృచ్ఛత:.విశ్వామిత్రో మహాతేజా వ్యాఖ్యాతుముపచక్రమే৷৷1.29.1৷৷"},{"sloka":"ఇహ రామ! మహాబాహో! విష్ణుర్దేవవర: ప్రభు:.వర్షాణి సుబహూనీహ తథా యుగశతాని చ৷৷1.29.2৷৷తపశ్చరణయోగార్థమువాస సుమహాతపా:."},{"sloka":"ఏష పూర్వాశ్రమో రామ! వామనస్య మహాత్మన:৷৷1.29.3৷৷సిద్ధాశ్రమ ఇతి ఖ్యాతస్సిద్ధో హ్యత్ర మహాతపా:."},{"sloka":"ఏతస్మిన్నేవ కాలే తు రాజా వైరోచనిర్బలి:৷৷1.29.4৷৷నిర్జిత్య దైవతగణాన్ సేన్ద్రాంశ్చ సమరుద్గణాన్. కారయామాస తద్రాజ్యం త్రిషు లోకేషు విశ్రుత:৷৷1.29.5৷৷"},{"sloka":"బలేస్తు యజమానస్య దేవాస్సాగ్నిపురోగమా:.సమాగమ్య స్వయం చైవ విష్ణుమూచురిహాశ్రమే৷৷1.29.6৷৷"},{"sloka":"బలిర్వైరోచనిర్విష్ణో యజతే యజ్ఞముత్తమమ్.అసమాప్తే క్రతౌ తస్మిన్ స్వకార్యమభిపద్యతామ్৷৷1.29.7৷৷"},{"sloka":"యే చైనమభివర్తన్తే యాచితార ఇతస్తత:.యచ్చ యత్ర యథావచ్చ సర్వం తేభ్య: ప్రయచ్ఛతి৷৷1.29.8৷৷"},{"sloka":"స త్వం సురహితార్థాయ మాయాయోగముపాగత:.వామనత్వం గతో విష్ణో! కురు కల్యాణముత్తమమ్৷৷1.29.9৷৷"},{"sloka":"ఏతస్మిన్నన్తరే రామ! కశ్యపోగ్నిసమప్రభ:.అదిత్యా సహితో రామ! దీప్యమాన ఇవౌజసా৷৷1.29.10৷৷దేవీసహాయో భగవాన్ దివ్యం వర్షసహస్రకమ్ .వ్రతం సమాప్య వరదం తుష్టావ మధుసూదనమ్৷৷1.29.11৷৷"},{"sloka":"తపోమయం తపోరాశిం తపోమూర్తిం తపాత్మకమ్.తపసా త్వాం సుతప్తేన పశ్యామి పురుషోత్తమమ్৷৷1.29.12৷৷"},{"sloka":"శరీరే తవ పశ్యామి జగత్సర్వమిదం ప్రభో.త్వమనాదిరనిర్దేశ్యస్త్వామహం శరణం గత:৷৷1.29.13৷৷"},{"sloka":"తమువాచ హరి: ప్రీత: కశ్యపం ధూతకల్మషమ్.వరం వరయ భద్రం తే వరార్హోసి మతో మమ ৷৷1.29.14৷৷"},{"sloka":"తచ్ఛ్రుత్వా వచనం తస్య మారీచ: కశ్యపోబ్రవీత్.అదిత్యా దేవతానాం చ మమ చైవానుయాచత:৷৷1.29.15৷৷వరం వరద సుప్రీతో దాతుమర్హసి సువ్రత."},{"sloka":"పుత్రత్వం గచ్ఛ భగవన్నదిత్యా మమ చానఘ৷৷1.29.16৷৷భ్రాతా భవ యవీయాంస్త్వం శక్రస్యాసురసూదన .శోకార్తానాం తు దేవానాం సాహాయ్యం కర్తుమర్హసి৷৷1.29.17৷৷"},{"sloka":"అయం సిద్ధాశ్రమో నామ ప్రసాదా త్తే భవిష్యతి.సిద్ధే కర్మణి దేవేశ! ఉత్తిష్ఠ భగవన్నిత:৷৷1.29.18৷৷"},{"sloka":"అథ విష్ణుర్మహాతేజా అదిత్యాం సమజాయత.వామనం రూపమాస్థాయ వైరోచనిముపాగమత్৷৷1.29.19৷৷"},{"sloka":"త్రీన్ క్రమానథ భిక్షిత్వా ప్రతిగృహ్య చ మానద:.ఆక్రమ్య లోకాన్ లోకాత్మా సర్వభూతహితే రత:৷৷1.29.20৷৷మహేన్ద్రాయ పున: ప్రాదాన్నియమ్య బలిమోజసా.త్రైలోక్యం స మహాతేజాశ్చక్రే శక్రవశం పున:৷৷1.29.21৷৷"},{"sloka":"తేనైష పూర్వమాక్రాన్త ఆశ్రమశ్శ్రమనాశన:.మయాపి భక్తయ తస్యైష వామనస్యోపభుజ్యతే৷৷1.29.22৷৷"},{"sloka":"ఏతమాశ్రమమాయాన్తి రాక్షసా విఘ్నకారిణ:.అత్రైవ పురుషవ్యాఘ్ర! హన్తవ్యా దుష్టచారిణ:৷৷1.29.23৷৷ "},{"sloka":"అద్య గచ్ఛామహే రామ! సిద్ధాశ్రమమనుత్తమమ్.తదాశ్రమపదం తాత! తవాప్యేతద్యథా మమ৷৷1.29.24৷৷"},{"sloka":"ప్రవిశన్నాశ్రమపదం వ్యరోచత మహాముని:.శశీవ గతనీహార: పునర్వసుసమన్విత:৷৷1.29.25৷৷"},{"sloka":"తం దృష్ట్వా మునయస్సర్వే సిద్ధాశ్రమనివాసిన:.ఉత్పత్త్యోత్పత్త్య సహసా విశ్వామిత్రమపూజయన్৷৷1.29.26৷৷"},{"sloka":"యథార్హం చక్రిరే పూజాం విశ్వామిత్రాయ ధీమతే.తథైవ రాజపుత్రాభ్యామకుర్వన్నతిథిక్రియామ్৷৷1.29.27৷৷"},{"sloka":"ముహూర్తమథ విశ్రాన్తౌ రాజపుత్రావరిన్దమౌ.ప్రాఞ్జలీ మునిశార్దూలమూచతూ రఘునన్దనౌ৷৷1.29.28৷৷"},{"sloka":"అద్యైవ దీక్షాం ప్రవిశ భద్రం తే మునిపుఙ్గవ.సిద్ధాశ్రమోయం సిద్ధస్స్యాత్ సత్యమస్తు వచస్తవ৷৷1.29.29৷৷"},{"sloka":"ఏవముక్తో మహాతేజా విశ్వామిత్రో మహాన్ ఋషి: .ప్రవివేశ తదా దీక్షాం నియతో నియతేన్ద్రియ:৷৷1.29.30৷৷"},{"sloka":"కుమారావపి తాం రాత్రిముషిత్వా సుసమాహితౌ.ప్రభాతకాలే చోత్థాయ పూర్వాం సన్ధ్యాముపాస్య చ৷৷1.29.31৷৷స్పృష్టోదకౌ శుచీ జప్యం సమాప్య నియమేన చ .హుతాగ్నిహోత్రమాసీనం విశ్వామిత్రమవన్దతామ్ ৷৷1.29.32৷৷"}]