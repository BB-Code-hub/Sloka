[{"sloka":"[Sri Rama slays rakshasas and protects the sacrifice of Viswamitra]అథ తౌ దేశకాలజ్ఞౌ రాజాపుత్రావరిన్దమౌ.దేశే కాలే చ వాక్యజ్ఞావబ్రూతాం కౌశికం వచ:৷৷1.30.1৷৷"},{"sloka":"భగవన్! శ్రోతుమిచ్ఛావో యస్మిన్ కాలే నిశాచరౌ.సంరక్షణీయౌ తౌ బ్రహ్మన్నాతివర్తేత తత్క్షణమ్৷৷1.30.2৷৷"},{"sloka":"ఏవం బ్రువాణౌ కాకుత్స్థౌ త్వరమాణౌ యుయుత్సయా.సర్వే తే మునయ: ప్రీతా: ప్రశశంసుర్నృపాత్మజౌ৷৷1.30.3৷৷"},{"sloka":"అద్యప్రభృతి షడ్రాత్రం రక్షతం రాఘవౌ యువామ్.దీక్షాం గతో హ్యేష మునిర్మౌనిత్వం చ గమిష్యతి৷৷1.30.4৷৷"},{"sloka":"తౌ తు తద్వచనం శ్రుత్వా రాజపుత్రౌ యశస్వినౌ.అనిద్రౌ షడహోరాత్రం తపోవనమరక్షతామ్৷৷1.30.5৷৷"},{"sloka":"ఉపాసాఞ్చక్రతుర్వీరౌ యత్తౌ పరమధన్వినౌ.రరక్షతుర్మునివరం విశ్వామిత్రమరిన్దమౌ৷৷1.30.6৷৷"},{"sloka":"అథ కాలే గతే తస్మిన్ షష్ఠేహని సమాగతే.సౌమిత్రిమబ్రవీద్రామో యత్తో భవ సమాహిత:৷৷1.30.7৷৷"},{"sloka":"రామస్యైవం బ్రువాణస్య త్వరితస్య యుయుత్సయా.ప్రజజ్వాల తతో వేదిస్సోపాధ్యాయపురోహితా৷৷1.30.8৷৷"},{"sloka":"సదర్భచమసస్రుక్కా ససమిత్కుసుమోచ్చయా.విశ్వామిత్రేణ సహితా వేదిర్జజ్వాల సర్త్విజా৷৷1.30.9৷৷"},{"sloka":"మన్త్రవచ్చ యథాన్యాయం యజ్ఞోసౌ సమ్ప్రవర్తతే.ఆకాశే చ మహాన్ శబ్ద: ప్రాదురాసీద్భయానక:৷৷1.30.10৷৷"},{"sloka":"ఆవార్య గగనం మేఘో యథా ప్రావృషి నిర్గత:.తథామాయాం వికుర్వాణౌ రాక్షసావభ్యధావతామ్৷৷1.30.11৷৷"},{"sloka":"మారీచశ్చ సుబాహుశ్చ తయోరనుచరాశ్చ యే.ఆగమ్య భీమసఙ్కాశా రుధిరౌఘమవాసృజన్৷৷1.30.12৷৷"},{"sloka":"సా తేన రుధిరౌఘేణ వేదిర్జజ్వాల మణ్డితా.సహసాభిద్రుతో రామస్తానపశ్య త్తతో దివి৷৷1.30.13৷৷"},{"sloka":"తావాపతన్తౌ సహసా దృష్ట్వా రాజీవలోచన:.లక్ష్మణం త్వభిసమ్ప్రేక్ష్య రామో వచనమబ్రవీత్৷৷1.30.14৷৷"},{"sloka":"పశ్య లక్ష్మణ దుర్వృత్తాన్ రాక్షసాన్ పిశితాశనాన్.మానవాస్త్రసమాధూతాననిలేన యథా ఘనాన్৷৷1.30.15৷৷"},{"sloka":"మానవం పరమోదారమస్త్రం పరమభాస్వరమ్.చిక్షేప పరమక్రుద్ధో మారీచోరసి రాఘవ:৷৷1.30.16৷৷"},{"sloka":"స తేన పరమాస్త్రేణ మానవేన సమాహిత:.సంపూర్ణం యోజనశతం క్షిప్తస్సాగరసమ్ప్లవే৷৷1.30.17৷৷"},{"sloka":"విచేతనం విఘూర్ణన్తం శీతేషు బలతాడితమ్.నిరస్తం దృశ్య మారీచం రామో లక్ష్మణమబ్రవీత్৷৷1.30.18৷৷"},{"sloka":"పశ్య లక్ష్మణ శీతేషుం మానవం ధర్మసంహితమ్.మోహయిత్వా నయత్యేనం న చ ప్రాణైర్వ్యయుజ్యత৷৷1.30.19৷৷"},{"sloka":"ఇమానపి వధిష్యామి నిర్ఘృణాన్ దుష్టచారిణ:.రాక్షసాన్ పాపకర్మస్థాన్ యజ్ఞఘ్నాన్ రుధిరాశనాన్৷৷1.30.20৷৷  "},{"sloka":"సఙ్గృహ్యాస్త్రం తతో రామో దివ్యమాగ్నేయమద్భుతమ్.సుబాహూరసి చిక్షేప సవిద్ధ: ప్రాపతద్భువి৷৷1.30.21৷৷"},{"sloka":"శేషాన్ వాయవ్యమాదాయ నిజఘాన మహాయశా:.రాఘవ: పరమోదారో మునీనాం ముదమావహన్৷৷1.30.22৷৷"},{"sloka":"స హత్వా రాక్షసాన్ సర్వాన్ యజ్ఞఘ్నాన్ రఘునన్దన:.ఋషిభి: పూజితస్తత్ర యథేన్ద్రో విజయే పురా৷৷1.30.23৷৷"},{"sloka":"అథ యజ్ఞే సమాప్తే తు విశ్వామిత్రో మహాముని:.నిరీతికా దిశో దృష్టవా కాకుత్స్థమిదమబ్రవీత్৷৷1.30.24৷৷"},{"sloka":"కృతార్థోస్మి మహాబాహో! కృతం గురువచస్త్వయా.సిద్ధాశ్రమమిదం సత్యం కృతం రామ! మహాయశ:৷৷1.30.25৷৷"}]