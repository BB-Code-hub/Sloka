[{"sloka":"[Viswamitra  accompanied by the two princes departs for Mithila they halt on the bank of Sona on their way] అథ తాం రజనీం తత్ర కృతార్థౌ రామలక్ష్మణౌ.ఊషతుర్ముదితౌ వీరౌ ప్రహృష్టేనాన్తరాత్మనా৷৷1.31.1৷৷"},{"sloka":"ప్రభాతాయాం తు శర్వర్యాం కృతపౌర్వాహ్ణికక్రియౌ.విశ్వామిత్రమృషీంశ్చాన్యాన్ సహితావభిజగ్మతు:৷৷1.31.2৷৷"},{"sloka":"అభివాద్య మునిశ్రేష్ఠం జ్వలన్తమివ పావకమ్.ఊచతుర్మధురోదారం వాక్యం మధురభాషిణౌ৷৷1.31.3৷৷"},{"sloka":"ఇమౌ స్మ మునిశార్దూల కిఙ్కరౌ సముపస్థితౌ.ఆజ్ఞాపయ యథేష్టం వై శాసనం కరవావ కిమ్৷৷1.31.4৷৷"},{"sloka":"ఏవముక్తా స్తతస్తాభ్యాం సర్వ ఏవ మహర్షయ:.విశ్వామిత్రం పురస్కృత్య రామం వచనమబ్రువన్৷৷1.31.5৷৷"},{"sloka":"మైథిలస్య నరశ్రేష్ఠ! జనకస్య భవిష్యతి.యజ్ఞ: పరమధర్మిష్ఠస్తస్య యాస్యామహే వయమ్৷৷1.31.6৷৷"},{"sloka":"త్వం చైవ నరశార్దూల! సహాస్మాభిర్గమిష్యసి.అద్భుతం ధనురత్నం చ తత్ర తద్రష్టుమర్హసి৷৷1.31.7৷৷"},{"sloka":"తద్ధి పూర్వం నరశ్రేష్ఠ! దత్తం సదసి దైవతై:.అప్రమేయబలం ఘోరం మఖే పరమభాస్వరమ్৷৷1.31.8৷৷"},{"sloka":"నాస్య దేవా న గన్ధర్వా నాసురా న చ రాక్షసా:.కర్తుమారోపణం శక్తా న కథఞ్చన మానుషా:৷৷1.31.9৷৷"},{"sloka":"ధనుషస్తస్య వీర్యం తు జిజ్ఞాసన్తో మహీక్షిత:.న శేకురారోపయితుం రాజపుత్రా మహాబలా:৷৷1.31.10৷৷ "},{"sloka":"తద్ధనుర్నరశార్దూల! మైథిలస్య మహాత్మన:.తత్ర ద్రక్ష్యసి కాకుత్స్థ! యజ్ఞం చాద్భుతదర్శనమ్৷৷1.31.11৷৷"},{"sloka":"తద్ధి యజ్ఞఫలం తేన మైథిలేనోత్తమం ధను:.యాచితం నరశార్దూల! సునాభం సర్వదైవతై:৷৷1.31.12৷৷"},{"sloka":"ఆయాగభూతం నృపతేస్తస్య వేశ్మని రాఘవ.అర్చితం వివిధైర్గన్ధైర్ధూపైశ్చాగరుగన్ధిభి:৷৷1.31.13৷৷"},{"sloka":"ఏవముక్త్వా మునివర: ప్రస్థానమకరోత్తదా.సర్షిసఙ్ఘ స్సకాకుత్స్థ: ఆమన్త్ర్య వనదేవతా:৷৷1.31.14৷৷"},{"sloka":"స్వస్తి వోస్తు గమిష్యామి సిద్వస్సిద్ధాశ్రమాదహమ్.ఉత్తరే జాహ్నవీతీరే హిమవన్తం శిలోచ్చయమ్৷৷1.31.15৷৷"},{"sloka":"ప్రదక్షిణం తత: కృత్వా సిద్ధాశ్రమమనుత్తమమ్.ఉత్తరాం దిశముద్దిశ్య ప్రస్థాతుముపచక్రమే৷৷1.31.16৷৷"},{"sloka":"తం ప్రయాన్తం మునివరమన్వయాదనుసారిణమ్.శకటీశతమాత్రం తు ప్రాయేణ బ్రహ్మవాదినామ్৷৷1.31.17৷৷"},{"sloka":"మృగపక్షిగణాశ్చైవ సిద్ధాశ్రమనివాసిన:.అనుజగ్ముర్మహాత్మానం విశ్వామిత్రం మహామునిమ్৷৷1.31.18৷৷నివర్తయామాస తత: పక్షిసఙ్ఘాన్ మృగానపి."},{"sloka":"తే గత్వా దూరమధ్వానం లమ్బమానే దివాకరే.వాసం చక్రుర్మునిగణాః శోణాకూలే సమాహితా:৷৷1.31.19৷৷"},{"sloka":"తేస్తం గతే దినకరే స్నాత్వా హుతహుతాశనా:.విశ్వామిత్రం పురస్కృత్య నిషేదురమితౌజస:৷৷1.31.20৷৷ "},{"sloka":"రామోపి సహసౌమిత్రిర్మునీం స్తానభిపూజ్య చ.అగ్రతో నిషసాదాథ విశ్వామిత్రస్య ధీమత:৷৷1.31.21৷৷"},{"sloka":"అథ రామో మహాతేజాః విశ్వామిత్రం మహామునిమ్.పప్రచ్ఛ నరశార్దూల: కౌతూహలసమన్విత:৷৷1.31.22৷৷"},{"sloka":"భగవన్ కోన్వయం దేశస్సమృద్ధవనశోభిత:.శ్రోతుమిచ్ఛామి భద్రం తే వక్తుమర్హసి తత్త్వత:৷৷1.31.23৷৷"},{"sloka":"చోదితో రామవాక్యేన కథయామాస సువ్రత:.తస్య దేశస్య నిఖిలమృషిమధ్యే మహాతపా:৷৷1.31.24৷৷"}]