[{"sloka":"[Kusanabha praises his daughters for the courage and tolerance shown towards the Wind-god the birth of Brahmadatta and his marriage with the daughters of Kusanabha.]తస్య తద్వచనం శ్రుత్వా కుశనాభస్య ధీమత:.శిరోభిశ్చరణౌ స్పృష్ట్వా కన్యాశతమభాషత৷৷1.33.1৷৷"},{"sloka":"వాయుస్సర్వాత్మకో రాజన్! ప్రధర్షయితుమిచ్ఛతి.అశుభం మార్గమాస్థాయ న ధర్మం ప్రత్యవేక్షతే৷৷1.33.2৷৷"},{"sloka":"పితృమత్యస్స్మ భద్రం తే స్వచ్ఛన్దే న వయం స్థితా:.పితరం నో వృణీష్వ త్వం యది నో దాస్యతే తవ৷৷1.33.3৷৷"},{"sloka":"తేన పాపానుబన్ధేన వచనం న ప్రతీచ్ఛతా.ఏవం బ్రువన్త్యస్సర్వాస్స్మ వాయునా నిహతా భృశమ్৷৷1.33.4৷৷"},{"sloka":"తాసాం తద్వచనం శ్రుత్వా రాజా పరమధార్మిక:.ప్రత్యువాచ మహాతేజా: కన్యాశతమనుత్తమమ్৷৷1.33.5৷৷"},{"sloka":"క్షాన్తం క్షమావతాం పుత్ర్య: కర్తవ్యం సుమహత్కృతమ్.ఐకమత్యముపాగమ్య కులం చావేక్షితం మమ৷৷1.33.6৷৷"},{"sloka":"అలఙ్కారో హి నారీణాం క్షమా తు పురుషస్య వా.దుష్కరం తచ్చ యత్ క్షాన్తం త్రిదశేషు విశేషత:৷৷1.33.7৷৷యాదృశీ వ: క్షమా పుత్ర్యస్సర్వాసామవిశేషత:."},{"sloka":"క్షమా దానం క్షమా యజ్ఞః క్షమా సత్యం హి పుత్రికా:৷৷1.33.8৷৷క్షమా యశ: క్షమా ధర్మ: క్షమయా నిష్ఠితం జగత్."},{"sloka":"విసృజ్య కన్యా: కాకుత్స్థ! రాజా త్రిదశవిక్రమ:৷৷1.33.9৷৷మన్త్రజ్ఞో మన్త్రయామాస ప్రదానం సహ మన్త్రిభి:. దేశకాలౌ ప్రదానస్య సదృశే ప్రతిపాదనమ్৷৷1.33.10৷৷"},{"sloka":"ఏతస్మిన్నేవ కాలే తు చూలీ నామ మహాతపా:.ఊర్ధ్వరేతాశ్శుభాచారో బ్రాహ్మం తప ఉపాగమత్৷৷1.33.11৷৷ "},{"sloka":"తప్యన్తం తమృషిం తత్ర గన్ధర్వీ పర్యుపాసతే.సోమదా నామ భద్రం తే ఊర్మిలా తనయా తదా৷৷1.33.12৷৷"},{"sloka":"సా చ తం ప్రణతా భూత్వా శుశ్రూషణపరాయణా.ఉవాస కాలే ధర్మిష్ఠా తస్యాస్తుష్టోభవద్గురు:৷৷1.33.13৷৷"},{"sloka":"స చ తాం కాలయోగేన ప్రోవాచ రఘునన్దన.పరితుష్టోస్మి భద్రం తే కిం కరోమి తవ ప్రియమ్৷৷1.33.14৷৷"},{"sloka":"పరితుష్టం మునిం జ్ఞాత్వా గన్ధర్వీ మధురస్వరా.ఉవాచ పరమప్రీతా వాక్యజ్ఞా వాక్యకోవిదమ్৷৷1.33.15৷৷"},{"sloka":"లక్ష్మ్యా సముదితో బ్రాహ్మ్యా బ్రహ్మభూతో మహాతపా:.బ్రాహ్మేణ తపసా యుక్తం పుత్రమిచ్ఛామి ధార్మిక৷৷1.33.16৷৷"},{"sloka":"అపతిశ్చాస్మి భద్రం తే భార్యా చాస్మి న కస్యచిత్.బ్రాహ్మేణోపగతాయాశ్చ దాతుమర్హసి మే సుతమ్৷৷1.33.17৷৷"},{"sloka":"తస్యా: ప్రసన్నో బ్రహ్మర్షిర్దదౌ పుత్రమనుత్తమమ్.బ్రహ్మదత్త ఇతి ఖ్యాతం మానసం చూలినస్సుతమ్৷৷1.33.18৷৷"},{"sloka":"స రాజా సౌమదేయస్తు పురీమధ్యవసత్తదా.కాంపిల్యాం పరయా లక్ష్మ్యా దేవరాజో యథా దివమ్৷৷1.33.19৷৷"},{"sloka":"స బుద్ధిం కృతవాన్ రాజా కుశనాభస్సుధార్మిక:.బ్రహ్మదత్తాయ కాకుత్స్థ! దాతుం కన్యాశతం తదా৷৷1.33.20৷৷"},{"sloka":"తమాహూయ మహాతేజా బ్రహ్మదత్తం మహీపతి:.  దదౌ కన్యాశతం రాజా సుప్రీతేనాన్తరాత్మనా৷৷1.33.21৷৷ "},{"sloka":"యథాక్రమం తత: పాణీన్ జగ్రాహ రఘునన్దన.బ్రహ్మదత్తో మహీపాలస్తాసాం దేవపతిర్యథా৷৷1.33.22৷৷"},{"sloka":"స్పృష్టమాత్రే తత: పాణౌ వికుబ్జా విగతజ్వరా:.యుక్తా: పరమయా లక్ష్మ్యా బభు: కన్యాశతం తదా৷৷1.33.23৷৷ృ32"},{"sloka":"స దృష్ట్వా వాయునా ముక్తా: కుశనాభో మహీపతి:.బభూవ పరమప్రీతో హర్షం లేభే పున:పున:৷৷1.33.24৷৷"},{"sloka":"కృతోద్వాహం తు రాజానం బ్రహ్మదత్తం మహీపతి:.సదారం ప్రేషయామాస సోపాధ్యాయగణం తదా৷৷1.33.25৷৷"},{"sloka":"సోమదాపి సుసంహృష్టా పుత్రస్య సదృశీం క్రియామ్.యథాన్యాయం చ గన్ధర్వీ స్నుషాస్తా: ప్రత్యనన్దత৷৷1.33.26৷৷ "}]