[{"sloka":"[The birth of Gadhi-commendation of Kausiki-description of mid-night.]కృతోద్వాహే గతే తస్మిన్ బ్రహ్మదత్తే చ రాఘవ.అపుత్ర: పుత్రలాభాయ పౌత్రీమిష్టిమకల్పయత్৷৷1.34.1৷৷"},{"sloka":"ఇష్ట్యాం తు వర్తమానాయాం కుశనాభం మహీపతిమ్.ఉవాచ పరమోదార: కుశో బ్రహ్మసుతస్తదా৷৷1.34.2৷৷"},{"sloka":"పుత్రస్తే సదృశ: పుత్ర భవిష్యతి సుధార్మిక:.గాధిం ప్రాప్స్యసి తేన త్వం కీర్తిం లోకే చ శాశ్వతీమ్৷৷1.34.3৷৷"},{"sloka":"ఏవముక్త్వా కుశో రామ! కుశనాభం మహీపతిమ్.జగామాకాశమావిశ్య బ్రహ్మలోకం సనాతనామ్৷৷1.34.4৷৷"},{"sloka":"కస్య చిత్త్వథ కాలస్య కుశనాభస్య ధీమత:.జజ్ఞే పరమధర్మిష్ఠో గాధిరిత్యేవ నామత:৷৷1.34.5৷৷"},{"sloka":"స పితా మమ కాకుత్స్థ! గాధి: పరమధార్మిక:.కుశవంశప్రసూతోస్మి కౌశికో రఘునన్దన ৷৷1.34.6৷৷"},{"sloka":"పూర్వజా భగినీ చాపి మమ రాఘవ! సువ్రతా.నామ్నా సత్యవతీ నామ ఋచీకే ప్రతిపాదితా৷৷1.34.7৷৷"},{"sloka":"సశరీరా గతా స్వర్గం భర్తారమనువర్తినీ.కౌశికీ పరమోదారా ప్రవృత్తా చ మహానదీ৷৷1.34.8৷৷"},{"sloka":"దివ్యా పుణ్యోదకా రమ్యా హిమవన్తముపాశ్రితా.లోకస్య హితకామార్థం ప్రవృత్తా భగినీ మమ৷৷1.34.9৷৷"},{"sloka":"తతోహం హిమవత్పార్శ్వే వసామి నిరతస్సుఖమ్.భగిన్యాం స్నేహసంయుక్త: కౌశిక్యాం రఘునన్దన৷৷1.34.10৷৷ "},{"sloka":"సా తు సత్యవతీ పుణ్యా సత్యే ధర్మే ప్రతిష్ఠితా.పతివ్రతా మహాభాగా కౌశికీ సరితాం వరా৷৷1.34.11৷৷"},{"sloka":"అహం హి నియమాద్రామ! హిత్వా తాం సముపాగత:.సిద్ధాశ్రమమనుప్రాప్య సిద్ధోస్మి తవ తేజసా৷৷1.34.12৷৷"},{"sloka":"ఏషా రామ! మమోత్పత్తిస్స్వస్య వంశస్య కీర్తితా.దేశస్య చ మహాబాహో! యన్మాం త్వం పరిపృచ్ఛసి৷৷1.34.13৷৷"},{"sloka":"గతోర్ధరాత్ర: కాకుత్స్థ! కథా: కథయతో మమ.నిద్రామభ్యేహి భద్రం తే మా భూద్విఘ్నోధ్వనీహ న:৷৷1.34.14৷৷"},{"sloka":"నిష్పన్దాస్తరవస్సర్వే నిలీనమృగపక్షిణ:.నైశేన తమసా వ్యాప్తా దిశశ్చ రఘునన్దన৷৷1.34.15৷৷"},{"sloka":"శనైర్వియుజ్యతే సన్ధ్యా నభో నేత్రైరివావృతమ్ .నక్షత్రతారాగహనం జ్యోతిర్భిరివ భాసతే৷৷1.34.16৷৷"},{"sloka":"ఉత్తిష్ఠతి చ శీతాంశుశ్శశీ లోకతమోనుద:.హ్లాదయన్ ప్రాణినాం లోకే మనాంసి ప్రభయా విభో৷৷1.34.17৷৷"},{"sloka":"నైశాని సర్వభూతాని ప్రచరన్తి తతస్తత:.యక్షరాక్షససఙ్ఘాశ్చ రౌద్రాశ్చ పిశితాశనా:৷৷1.34.18৷৷"},{"sloka":"ఏవముక్త్వా మహాతేజా విరరామ మహాముని:.సాధు సాధ్వితి తం సర్వే ఋషయో హ్యభ్యపూజయన్৷৷1.34.19৷৷"},{"sloka":"కుశికానామయం వంశో మహాన్ ధర్మపరస్సదా.బ్రహ్మోపమా మహాత్మాన: కుశవంశ్యా నరోత్తమా:৷৷1.34.20৷৷ "},{"sloka":"విశేషేణ భవానేవ విశ్వామిత్రో మహాయశా:.కౌశికీ సరితాం శ్రేష్ఠా కులోద్యోతకరీ తవ৷৷1.34.21৷৷"},{"sloka":"ఇతి తైర్మునిశార్దూలై: ప్రశస్త: కుశికాత్మజ: .నిద్రాముపాగమచ్ఛ్రీమాన్ అస్తంగత ఇవాంశుమాన్৷৷1.34.22৷৷"},{"sloka":"రామోపి సహసౌమిత్రి: కిఞ్చిదాగతవిస్మయ:.ప్రశస్య మునిశార్దూలం నిద్రాం సముపసేవతే৷৷1.34.23৷৷"}]