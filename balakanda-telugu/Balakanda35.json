[{"sloka":"[Viswamitra narrates the legend of  sacred  Ganga]ఉపాస్య రాత్రిశేషం తు శోణాకూలే మహర్షిభి:.నిశాయాం సుప్రభాతాయాం విశ్వామిత్రోభ్యభాషత৷৷1.35.1৷৷"},{"sloka":"సుప్రభాతా నిశా రామ! పూర్వా సన్ధ్యా ప్రవర్తతే.ఉత్తిష్ఠోత్తిష్ఠ భద్రం తే! గమనాయాభిరోచయ ৷৷1.35.2৷৷"},{"sloka":"తచ్ఛ్రుత్వా వచనం తస్య కృత్వా పౌర్వాహ్ణికీం క్రియామ్ .గమనం రోచయామాస వాక్యం చేదమువాచ హ৷৷1.35.3৷৷"},{"sloka":"అయం శోణశ్శుభజలోగాధ: పులినమణ్డిత:.కతరేణ పథా బ్రహ్మన్! సన్తరిష్యామహే వయమ్৷৷1.35.4৷৷"},{"sloka":"ఏవముక్తస్తు రామేణ విశ్వామిత్రోబ్రవీదిదమ్ .ఏష పన్థా మయోద్దిష్టో యేన యాన్తి మహర్షయ:৷৷1.35.5৷৷ "},{"sloka":"ఏవముక్తా మహర్షయో విశ్వామిత్రేణ ధీమతా.పశ్యన్తస్తే ప్రయాతా వై వనాని వివిధాని చ৷৷1.35.6৷৷"},{"sloka":"తే గత్వా దూరమధ్వానం గతేర్ధదివసే తదా.జాహ్నవీం సరితాం శ్రేష్ఠాం దదృశుర్మునిసేవితామ్৷৷1.35.7৷৷"},{"sloka":"తాం దృష్ట్వా పుణ్యసలిలాం హంససారససేవితామ్.బభూవుర్ముదితా స్సర్వే మునయస్సహ రాఘవా:৷৷1.35.8৷৷"},{"sloka":"తస్యాస్తీరే తతశ్చక్రుస్త ఆవాసపరిగ్రహమ్.తతస్స్నాత్వా యథాన్యాయం సన్తర్ప్య పితృదేవతా:৷৷1.35.9৷৷హుత్వా చైవాగ్నిహోత్రాణి ప్రాశ్య చామృతవద్ధవి: .వివిశుర్జాహ్నవీతీరే శుచౌ ముదితమానసా:৷৷1.35.10৷৷విశ్వామిత్రం మహాత్మానం పరివార్య సమన్తత:. "},{"sloka":"అథ తత్ర తదా రామో విశ్వామిత్రమథాబ్రవీత్৷৷1.35.11৷৷ భగవన్! శ్రోతుమిచ్ఛామి గఙ్గాం త్రిపథగాం నదీమ్.త్రైలోక్యం కథమాక్రమ్య గతా నదనదీపతిమ్৷৷1.35.12৷৷"},{"sloka":"చోదితో రామవాక్యేన విశ్వామిత్రో మహాముని:.వృద్ధిం జన్మ చ గఙ్గాయా వక్తుమేవోపచక్రమే৷৷1.35.13৷৷"},{"sloka":"శైలేన్ద్రో హిమవాన్నామ ధాతూనామాకరో మహాన్.తస్య కన్యాద్వయం రామ రూపేణాప్రతిమం భువి৷৷1.35.14৷৷"},{"sloka":"యా మేరుదుహితా రామ! తయోర్మాతా సుమధ్యమా.నామ్నా మనోరమా నామ పత్నీ హిమవత: ప్రియా৷৷1.35.15৷৷"},{"sloka":"తస్యాం గఙ్గేయమభవజ్జ్యేష్ఠా హిమవతస్సుతా.ఉమా నామ ద్వితీయాభూన్నామ్నా తస్యైవ రాఘవ৷৷1.35.16৷৷"},{"sloka":"అథ జ్యేష్ఠాం సురాస్సర్వే దేవతార్థచికీర్షయా. శైలేన్ద్రం వరయామాసుర్గఙ్గాం త్రిపథగాం నదీమ్৷৷1.35.17৷৷"},{"sloka":"దదౌ ధర్మేణ హిమవాన్ తనయాం లోకపావనీమ్.స్వచ్ఛన్దపథగాం గఙ్గాం త్రైలోక్యహితకామ్యయా৷৷1.35.18৷৷"},{"sloka":"ప్రతిగృహ్య తతో దేవాస్త్రిలోకహితకారిణ:.గఙ్గామాదాయ తేగచ్ఛన్ కృతార్థేనాన్తరాత్మనా৷৷1.35.19৷৷"},{"sloka":"యా చాన్యా శైలదుహితా కన్యాసీద్రఘునన్దన!.ఉగ్రం సా వ్రతమాస్థాయ తపస్తేపే తపోధనా৷৷1.35.20৷৷"},{"sloka":"ఉగ్రేణ తపసా యుక్తాం దదౌ శైలవరస్సుతామ్.రుద్రాయాప్రతిరూపాయ ఉమాం లోకనమస్కృతామ్৷৷1.35.21৷৷ "},{"sloka":"ఏతే తే శైలరాజస్య సుతే లోకనమస్కృతే.గఙ్గా చ సరితాం శ్రేష్ఠా ఉమాదేవీ చ రాఘవ৷৷1.35.22৷৷"},{"sloka":"ఏతత్తే సర్వమాఖ్యాతం యథా త్రిపథగా నదీ.ఖం గతా ప్రథమం తాత గతిం గతిమతాం వర ৷৷1.35.23৷৷"},{"sloka":"సైషా సురనదీ రమ్యా శైలేన్ద్రస్య సుతా తదా.సురలోకం సమారూఢా విపాపా జలవాహినీ৷৷1.35.24৷৷"}]