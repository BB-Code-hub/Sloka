[{"sloka":"[The devatas create obstacles to the marital bliss of Maheswara and Parvati--Goddess Parvati curses the devatas and the mother earth.]ఉక్తవాక్యే మునౌ తస్మిన్నుభౌ రాఘవలక్ష్మణౌ.ప్రతినన్ద్య కథాం వీరావూచతుర్మునిపుఙ్గవమ్৷৷1.36.1৷৷"},{"sloka":"ధర్మయుక్తమిదం బ్రహ్మన్! కథితం పరమం త్వయా .దుహితుశ్శైలరాజస్య జ్యేష్ఠాయా వక్తుమర్హసి৷৷1.36.2৷৷విస్తరం విస్తరజ్ఞోసి దివ్యమానుషసమ్భవమ్."},{"sloka":"త్రీన్ పథో హేతునా కేన ప్లావయేల్లోకపావనీ৷৷1.36.3৷৷కథం గఙ్గా త్రిపథగా విశ్రుతా సరిదుత్తమా.త్రిషు లోకేషు ధర్మజ్ఞ! కర్మభి: కైస్సమన్వితా৷৷1.36.4৷৷"},{"sloka":"తథా బ్రువతి కాకుత్స్థే విశ్వామిత్రస్తపోధన:.నిఖిలేన కథాం సర్వామృషిమధ్యే న్యవేదయత్৷৷1.36.5৷৷"},{"sloka":"పురా రామ! కృతోద్వాహో నీలకణ్ఠో మహాతపా:.దృష్ట్వా చ స్పృహయా దేవీం మైథునాయోపచక్రమే৷৷1.36.6৷৷"},{"sloka":"శితికణ్ఠస్య దేవస్య దివ్యం వర్షశతం గతమ్.న చాపి తనయో రామ! తస్యామాసీత్ పరన్తప!৷৷1.36.7৷৷"},{"sloka":"తతో దేవాస్సముద్విగ్నా: పితామహపురోగమా:. యదిహోత్పద్యతే భూతం కస్తత్ప్రతిసహిష్యతే৷৷1.36.8৷৷"},{"sloka":"అభిగమ్య సురాస్సర్వే ప్రణిపత్యేదమబ్రువన్.దేవ దేవ మహాదేవ లోకస్యాస్య హితే రత ৷৷1.36.9৷৷సురాణాం ప్రణిపాతేన ప్రసాదం కర్తుమర్హసి."},{"sloka":"న లోకా ధారయిష్యన్తి తవ తేజస్సురోత్తమ ৷৷1.36.10৷৷బ్రాహ్మేణ తపసా యుక్తో దేవ్యా సహ తపశ్చర.త్రైలోక్యహితకామార్థం తేజస్తేజసి ధారయ ৷৷1.36.11৷৷"},{"sloka":"దేవతానాం వచశ్శ్రుత్వా సర్వలోకమహేశ్వర:.బాఢమిత్యబ్రవీత్సర్వాన్పునశ్చైవమువాచ హ ৷৷1.36.12৷৷ "},{"sloka":"ధారయిష్యామ్యహం తేజస్తేజస్యేవ సహోమయా.త్రిదశా: పృథివీ చైవ నిర్వాణమధిగచ్ఛతు৷৷1.36.13৷৷"},{"sloka":"యదిదం క్షుభితం స్థానాన్మమ తేజో హ్యనుత్తమమ్.ధారయిష్యతి కస్తన్మే బ్రువన్తు సురసత్తమా:৷৷1.36.14৷৷"},{"sloka":"ఏవముక్తాస్సురాస్సర్వే ప్రత్యూచుర్వృషభధ్వజమ్.యత్తేజ: క్షుభితం హ్యేతత్తద్ధరా ధారయిష్యతి৷৷1.36.15৷৷"},{"sloka":"ఏవముక్తస్సురపతి: ప్రముమోచ మహీతలే.తేజసా పృథివీ యేన వ్యాప్తా సగిరికాననా৷৷1.36.16৷৷"},{"sloka":"తతో దేవా: పునరిదమూచుశ్చాథ హుతాశనమ్.ప్రవిశ త్వం మహాతేజో రౌద్రం వాయుసమన్విత:৷৷1.36.17৷৷"},{"sloka":"తదగ్నినా పునర్వ్యాప్తం సఞ్జాతశ్శ్వేతపర్వత:.దివ్యం శరవణం చైవ పావకాదిత్యసన్నిభమ్৷৷1.36.18৷৷యత్ర జాతో మహాతేజా: కార్తికేయోగ్నిసమ్భవ:."},{"sloka":"అథోమాం చ శివం చైవ దేవాస్సర్షిగణాస్తదా.పూజయామాసురత్యర్థం సుప్రీతమనసస్తత:৷৷1.36.19৷৷"},{"sloka":"అథ శైలసుతా రామ! త్రిదశానిదమబ్రవీత్.సమన్యురశపత్సర్వాన్ క్రోధసంరక్తలోచనా৷৷1.36.20৷৷"},{"sloka":"యస్మాన్నివారితా చైవ సఙ్గతి: పుత్రకామ్యయా.అపత్యం స్వేషు దారేషు తస్మాన్నోత్పాదయిష్యథ৷৷1.36.21৷৷"},{"sloka":"అద్యప్రభృతి యుష్మాకమప్రజాస్సన్తు పత్నయ:৷৷1.36.22৷৷ఏవముక్త్వాసురాన్ సర్వాన్ శశాప పృథివీమపి. "},{"sloka":"అవనే నైకరూపా త్వం బహుభార్యా భవిష్యసి৷৷1.36.23৷৷న చ పుత్రకృతాం ప్రీతిం మత్క్రోధకలుషీకృతా .ప్రాప్స్యసి త్వం సుదుర్మేధే మమ పుత్రమనిచ్ఛతీ৷৷1.36.24৷৷"},{"sloka":"తాన్ సర్వాన్ వ్రీడితాన్ దృష్ట్వా సురాన్సురపతిస్తదా.గమనాయోపచక్రామ దిశం వరుణపాలితామ్৷৷1.36.25৷৷"},{"sloka":"స గత్వా తప ఆతిష్ఠత్పార్శ్వే తస్యోత్తరే గిరౌ.హిమవత్ప్రభవే శృఙ్గే సహ దేవ్యా మహేశ్వర:৷৷1.36.26৷৷"},{"sloka":"ఏష తే విస్తరో రామ శైలపుత్ర్యా నివేదిత:.గఙ్గాయా: ప్రభవం చైవ శృణు మే సహలక్ష్మణ:৷৷1.36.27৷৷"}]