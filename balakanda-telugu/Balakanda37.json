[{"sloka":"[Birth of Karttikeya.]తప్యమానే తపో దేవే దేవా: సర్షిగణా: పురా.సేనాపతిమభీప్సన్త: పితామహముపాగమన్৷৷1.37.1৷৷"},{"sloka":"తతోబ్రువన్ సురాస్సర్వే భగవన్తం పితామహమ్.ప్రణిపత్య సురాస్సర్వే సేన్ద్రాస్సాగ్నిపురోగమా:৷৷1.37.2৷৷"},{"sloka":"యో న స్సేనాపతిర్దేవ దత్తో భగవతా పురా.తప: పరమమాస్థాయ తప్యతే స్మ సహోమయా৷৷1.37.3৷৷"},{"sloka":"యదత్రానన్తరం కార్యం లోకానాం హితకామ్యయా.సంవిధత్స్వ విధానజ్ఞ త్వం హి న: పరమా గతి:৷৷1.37.4৷৷"},{"sloka":"దేవతానాం వచశ్శ్రుత్వా సర్వలోకపితామహ:.సాన్త్వయన్మధురైర్వాక్యైస్త్రిదశానిదమబ్రవీత్৷৷1.37.5৷৷"},{"sloka":"శైల పుత్ర్యా యదుక్తం తన్న ప్రజాస్యథ పత్నిషు .తస్యా వచనమక్లిష్టం సత్యమేతన్న సంశయ:৷৷1.37.6৷৷"},{"sloka":"ఇయమాకాశగా గఙ్గా యస్యాం పుత్రం హుతాశన:.జనయిష్యతి దేవానాం సేనాపతిమరిన్దమమ్৷৷1.37.7৷৷"},{"sloka":"జ్యేష్ఠా శైలేన్ద్రదుహితా మానయిష్యతి తత్సుతమ్.ఉమాయాస్తద్బహుమతం భవిష్యతి న సంశయ:৷৷1.37.8৷৷"},{"sloka":"తచ్ఛ్రుత్వా వచనం తస్య కృతార్థా రఘునన్దన.ప్రణిపత్య సురాస్సర్వే పితామహమపూజయన్৷৷1.37.9৷৷"},{"sloka":"తే గత్వా పర్వతం రామ! కైలాసం ధాతుమణ్డితమ్.అగ్నిం నియోజయామాసు: పుత్రార్థం సర్వదేవతా:৷৷1.37.10৷৷ "},{"sloka":"దేవకార్యమిదం దేవ! సంవిధత్స్వ హుతాశన.శైలపుత్ర్యాం మహాతేజో గఙ్గాయాం తేజ ఉత్సృజ৷৷1.37.11৷৷"},{"sloka":"దేవతానాం ప్రతిజ్ఞాయ గఙ్గామభ్యేత్య పావక:.గర్భం ధారయ వై దేవి! దేవతానామిదం ప్రియమ్৷৷1.37.12৷৷"},{"sloka":"తస్య తద్వచనం శ్రుత్వా దివ్యం రూపమధారయత్.దృష్ట్వా తన్మహిమానం స సమన్తాదవకీర్యత৷৷1.37.13৷৷"},{"sloka":"సమన్తతస్తదా దేవీమభ్యషిఞ్చత పావక:.సర్వస్రోతాంసి పూర్ణాని గఙ్గాయా రఘునన్దన!৷৷1.37.14৷৷"},{"sloka":"తమువాచ తతో గఙ్గా సర్వదేవపురోహితమ్.అశక్తా ధారణే దేవ! తవ తేజ స్సముద్ధతమ్.దహ్యమానాగ్నినా తేన సమ్ప్రవ్యథితచేతనా৷৷1.37.15৷৷"},{"sloka":"అథాబ్రవీదిదం గఙ్గాం సర్వదేవహుతాశన:.ఇహ హైమవతీ పాదే గర్భోయం సన్నివేశ్యతామ్৷৷1.37.16৷৷"},{"sloka":"శ్రుత్వా త్వగ్నివచో గఙగా తం గర్భమతిభాస్వరమ్.ఉత్ససర్జ మహాతేజ స్స్రోతోభ్యో హి తదానఘ !৷৷1.37.17৷৷"},{"sloka":"యదస్యా నిర్గతం తస్మాత్తప్తజామ్బూనదప్రభమ్ .కాఞ్చనం ధరణీం ప్రాప్తం హిరణ్యమమలం శుభమ్৷৷1.37.18৷৷"},{"sloka":"తామ్రం కార్ష్ణాయసం చైవ తైక్ష్ణ్యాదేవాభ్యజాయత৷৷1.37.19৷৷మలం తస్యాభవత్తత్ర త్రపు సీసకమేవ చ.తదేతద్ధరణీం ప్రాప్య నానాధాతురవర్ధత৷৷1.37.20৷৷"},{"sloka":"నిక్షిప్తమాత్రే గర్భే తు తేజోభిరభిరఞ్జితమ్.సర్వం పర్వతసన్నద్ధం సౌవర్ణమభవద్వనమ్৷৷1.37.21৷৷ "},{"sloka":"జాతరూపమితి ఖ్యాతం తదా ప్రభృతి రాఘవ.సువర్ణం పురుషవ్యాఘ్ర హుతాశనసమప్రభమ్৷৷1.37.22৷৷తృణవృక్షలతాగుల్మం సర్వం భవతి కాఞ్చనమ్."},{"sloka":"తం కుమారం తతో జాతం సేన్ద్రాస్సహ మరుద్గణా:৷৷1.37.23৷৷క్షీరసంభావనార్థాయ కృత్తికాస్సమయోజన్."},{"sloka":"తా: క్షీరం జాతమాత్రస్య కృత్వా సమయముత్తమమ్৷৷1.37.24৷৷దదు: పుత్రోయమస్మాకం సర్వాసామితి నిశ్చితా:."},{"sloka":"తతస్తు దేవతా స్సర్వా: కార్తికేయ ఇతి బ్రువన్৷৷1.37.25৷৷పుత్రస్త్రైలోక్యవిఖ్యాతో భవిష్యతి న సంశయ:.4-"},{"sloka":"తేషాం తద్వచనం శ్రుత్వా స్కన్నం గర్భపరిస్రవే৷৷1.37.26৷৷స్నాపయన్ పరయా లక్ష్మ్యా దీప్యమానం యథానలమ్."},{"sloka":"స్కన్ద ఇత్యబ్రువన్ దేవా: స్కన్నం గర్భపరిస్రవాత్৷৷1.37.27৷৷కార్తికేయం మహాభాగం కాకుత్స్థ! జ్వలనోపమమ్."},{"sloka":"ప్రాదుర్భూతం తత: క్షీరం కృత్తికానామనుత్తమమ్ ৷৷1.37.28৷৷షణ్ణాం షడాననో భూత్వా జగ్రాహ స్తనజం పయ:."},{"sloka":"గృహీత్వా క్షీరమేకాహ్నా సుకుమారవపుస్తదా৷৷1.37.29৷৷అజయత్స్వేన వీర్యేణ దైత్యసేనాగణాన్ విభు:."},{"sloka":"సురసేనాగణపతిం తతస్తమతులద్యుతిమ్৷৷1.37.30৷৷అభ్యషిఞ్చన్ సురగణా స్సమేత్యాగ్నిపురోగమా:."},{"sloka":"ఏష తే రామ గఙ్గాయా విస్తరోభిహితో మయా৷৷1.37.31৷৷కుమారసమ్భవశ్చైవ ధన్య: పుణ్యస్తథైవ చ. "},{"sloka":"భక్తశ్చ య: కార్తికేయే కాకుత్స్థ భువి మానవః.ఆయుష్మాన్ పుత్రపౌత్రైశ్చ స్కన్దసాలోక్యతాం వ్రజేత్৷৷1.37.32৷৷"}]