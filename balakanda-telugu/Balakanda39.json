[{"sloka":"[Indra steals the sacrificial horse released by king Sagara -Sons of Sagara excavate the earth in search of the horse- the gods approach  Brahma.]విశ్వామిత్రవచశ్శ్రుత్వా కథాన్తే రఘునన్దన:.ఉవాచ పరమప్రీతో మునిం దీప్తమివానలమ్৷৷1.39.1৷৷"},{"sloka":"శ్రోతుమిచ్ఛామి భద్రం తే విస్తరేణ కథామిమామ్.పూర్వకో మే కథం బ్రహ్మన్ యజ్ఞం వై సముపాహరత్৷৷1.39.2৷৷"},{"sloka":"విశ్వామిత్రస్తు కాకుత్స్థమువాచ ప్రహసన్నివ.శ్రూయతాం విస్తరో రామ సగరస్య మహాత్మన:৷৷1.39.3৷৷"},{"sloka":"శఙ్కరశ్వశురో నామ! హిమవానచలోత్తమ:.వింధ్యపర్వతమాసాద్య నిరీక్షేతే పరస్పరమ్৷৷1.39.4৷৷"},{"sloka":"తయోర్మధ్యే ప్రవృత్తోభూద్యజ్ఞ స్సపురుషోత్తమ!.స హి దేశో నరవ్యాఘ్ర ప్రశస్తో యజ్ఞకర్మణి৷৷1.39.5৷৷"},{"sloka":"తస్యాశ్వచర్యాం కాకుత్స్థ దృఢధన్వా మహారథ:.అంశుమానకరోత్తాత సగరస్య మతే స్థిత:৷৷1.39.6৷৷"},{"sloka":"తస్య పర్వణి తం యజ్ఞం యజమానస్య వాసవ:.రాక్షసీం తనుమాస్థాయ యజ్ఞీయాశ్వమపాహరత్৷৷1.39.7৷৷"},{"sloka":"హ్రియమాణే తు కాకుత్స్థ తస్మిన్నశ్వే మహాత్మన:.ఉపాధ్యాయగణాస్సర్వే యజమానమథాబ్రువన్৷৷1.39.8৷৷"},{"sloka":"అయం పర్వణి వేగేన యజ్ఞియాశ్వోపనీయతే.హర్తారం జహి కాకుత్స్థ హయశ్చైవోపనీయతామ్৷৷1.39.9৷৷"},{"sloka":"యజ్ఞచ్ఛిద్రం భవత్యేతత్సర్వేషామశివాయ న:.తత్తథా క్రియతాం రాజన్! యథాచ్ఛిద్ర: క్రతుర్భవేత్৷৷1.39.10৷৷ "},{"sloka":"ఉపాధ్యాయవచ శ్శ్రుత్వా తస్మిన్ సదసి పార్థివ:.షష్టిం పుత్రసహస్రాణి వాక్యమేతదువాచ హ৷৷1.39.11৷৷"},{"sloka":"గతిం పుత్రా: న పశ్యామి రక్షసాం పరుషర్షభా:.మన్త్రపూతైర్మహాభాగైరాస్థితో హి మహాక్రతు:৷৷1.39.12৷৷"},{"sloka":"తద్గచ్ఛత విచిన్వధ్వం పుత్రకా: భద్రమస్తు వ:.సముద్రమాలినీం సర్వాం పృథివీమనుగచ్ఛత৷৷1.39.13৷৷ "},{"sloka":"ఏకైకయోజనం పుత్రా విస్తారమధిగచ్ఛత.యావత్తురగసన్దర్శ: తావత్ ఖనత మేదినీమ్.తం చైవ హయహర్తారం మార్గమాణా మమాజ్ఞయా৷৷1.39.14৷৷"},{"sloka":"దీక్షిత: పౌత్రసహితస్సోపాధ్యాయగణో హ్యహమ్.ఇహ స్థాస్యామి భద్రం వో యావత్తురగదర్శనమ్৷৷1.39.15৷৷"},{"sloka":"ఇత్యుక్తా హృష్టమనసో రాజపుత్రా మహాబలా:.జగ్ముర్మహీతలం రామ పితుర్వచనయన్త్రితా:৷৷1.39.16৷৷"},{"sloka":"యోజనాయామవిస్తారమేకైకో ధరణీతలమ్.బిభిదు: పరుషవ్యాఘ్ర వజ్రస్పర్శసమైర్నఖై:৷৷1.39.17৷৷"},{"sloka":"శూలైరశనికల్పైశ్చ హలైశ్చాపి సుదారుణై:.భిద్యమానా వసుమతీ ననాద రఘునన్దన৷৷1.39.18৷৷"},{"sloka":"నాగానాం మథ్యమానానామసురాణాం చ రాఘవ! .రాక్షసానాం చ దుర్ధర్షస్సత్త్వానాం నినదోభవత్৷৷1.39.19৷৷"},{"sloka":"యోజనానాం సహస్రాణి షష్టిం తు రఘునన్దన! .బిభిదుర్ధరణీం వీరా: రసాతలమనుత్తమమ్৷৷1.39.20৷৷ "},{"sloka":"ఏవం పర్వతసమ్బాధం జమ్బూద్వీపం నృపాత్మజా:.ఖనన్తో నరశార్దూల! సర్వత: పరిచక్రము:৷৷1.39.21৷৷"},{"sloka":"తతో దేవాస్సగన్ధర్వాస్సాసురాస్సహపన్నగా:.సమ్భ్రాన్తమనసస్సర్వే పితామహముపాగమన్৷৷1.39.22৷৷"},{"sloka":"తే ప్రసాద్య మహాత్మానం విషణ్ణవదనాస్తదా. ఊచు: పరమసన్త్రస్తా పితామహమిదం వచ:৷৷1.39.23৷৷"},{"sloka":"భగవన్ పృథివీ సర్వా ఖన్యతే సగరాత్మజై:.బహవశ్చ మహాత్మానో హన్యన్తే తలవాసిన:৷৷1.39.24৷৷"},{"sloka":"అయం యజ్ఞహరోస్మాకమనేనాశ్వోపనీయతే.ఇతి తే సర్వభూతాని నిఘ్నన్తి సగరాత్మజా:৷৷1.39.25৷৷"}]