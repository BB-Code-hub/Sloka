[{"sloka":"[Valmiki composes the Ramayana in 24,000 verses -- teaches the verses to Kusa and Lava -- identifies Kusa and Lava for propagating the poem because of their melodious voice --- Kusa and Lava travel from place to place singing the Ramayana kavya--they sing at the assembly of rishis at aswamedha -- Sri Rama invites them to his palace and hears the Ramayana chanted by them.]ప్రాప్తరాజ్యస్య రామస్య వాల్మీకిర్భగవానృషి:.చకార చరితం కృత్స్నం విచిత్రపదమాత్మవాన్৷৷1.4.1৷৷ "},{"sloka":"చతుర్వింశత్సహస్రాణి శ్లోకానాముక్తవానృషి:.తథా సర్గశతాన్పఞ్చ షట్కాణ్డాని తథోత్తరమ్ ৷৷1.4.2৷৷ "},{"sloka":"కృత్వాపి తన్మహాప్రాజ్ఞస్సభవిష్యం సహోత్తరమ్.చిన్తయామాస కోన్వేతత్ప్రయుఞ్జీయాదితి ప్రభు:৷৷1.4.3৷৷ "},{"sloka":"తస్య చిన్తయమానస్య మహర్షేర్భావితాత్మన:.అగృహ్ణీతాం తత: పాదౌ మునివేషౌ కుశీలవౌ ৷৷1.4.4৷৷ "},{"sloka":"కుశీలవౌ తు ధర్మజ్ఞౌ రాజపుత్రౌ యశస్వినౌ.భ్రాతరౌ స్వరసమ్పన్నౌ దదర్శాశ్రమవాసినౌ ৷৷1.4.5৷৷ "},{"sloka":"స తు మేధావినౌ దృష్ట్వా వేదేషు పరినిష్ఠితౌ.వేదోపబృంహణార్థాయ తావగ్రాహయత ప్రభు:৷৷1.4.6৷৷ "},{"sloka":"కావ్యం రామాయణం కృత్స్నం సీతాయాశ్చరితం మహత్.పౌలస్త్యవధమిత్యేవ చకార చరితవ్రత:৷৷1.4.7৷৷ "},{"sloka":"పాఠ్యే గేయే చ మధురం ప్రమాణైస్త్రిభిరన్వితమ్.జాతిభిస్సప్తభిర్బద్ధం తన్త్రీలయసమన్వితమ్৷৷1.4.8৷৷ రసైశ్శృఙ్గారకారుణ్యహాస్యవీరభయానకై:.రౌద్రాదిభిశ్చ సంయుక్తం కావ్యమేతదగాయతామ్৷৷1.4.9৷৷ తౌ తు గాన్ధర్వతత్త్వజ్ఞౌ మూర్ఛనాస్థానకోవిదౌ.భ్రాతరౌ స్వరసమ్పన్నౌ గన్ధర్వావివ రూపిణౌ৷৷1.4.10৷৷ రూపలక్షణసమ్పన్నౌ మధురస్వరభాషిణౌ.బిమ్బాదివోద్ధృతౌ బిమ్బౌ రామదేహాత్తథాపరౌ৷৷1.4.11৷৷ "},{"sloka":"తౌ రాజపుత్రౌ కార్త్స్న్యేన ధర్మ్యమాఖ్యానముత్తమమ్.   వాచోవిధేయం తత్సర్వం కృత్వా కావ్యమనిన్దితౌ৷৷1.4.12৷৷ ఋషీణాం చ ద్విజాతీనాం సాధూనాం చ సమాగమే.యథోపదేశం తత్త్వజ్ఞౌ జగతుస్సుసమాహితౌ৷৷1.4.13৷৷ "},{"sloka":"మహాత్మానౌ మహాభాగౌ సర్వలక్షణలక్షితౌ. తౌ కదాచిత్సమేతానామృషీణాం భావితాత్మనామ్.ఆసీనానాం సమీపస్థావిదం కావ్యమగాయతామ్৷৷1.4.14৷৷ "},{"sloka":"తచ్ఛ్రుత్వా మునయస్సర్వే బాష్పపర్యాకులేక్షణా:.సాధుసాధ్వితి తావూచు: పరం విస్మయమాగతా:৷৷1.4.15৷৷ "},{"sloka":"తే ప్రీతమనసస్సర్వే మునయో ధర్మవత్సలా:.ప్రశశంసు: ప్రశస్తవ్యౌ గాయమానౌ కుశీలవౌ৷৷1.4.16৷৷ "},{"sloka":"అహో గీతస్య మాధుర్యం శ్లోకానాం చ విశేషత:.చిరనిర్వృత్తమప్యేతత్ప్రత్యక్షమివ దర్శితమ్৷৷1.4.17৷৷ "},{"sloka":"ప్రవిశ్య తావుభౌ సుష్ఠు భావం సమ్యగగాయతామ్.సహితౌ మధురం రక్తం సమ్పన్నం స్వరసమ్పదా৷৷1.4.18৷৷ "},{"sloka":"ఏవం ప్రశస్యమానౌ తౌ తపశ్శ్లాఘ్యైర్మహాత్మభి:.సంరక్తతరమత్యర్థం మధురం తావగాయతామ్৷৷1.4.19৷৷ "},{"sloka":"ప్రీత: కశ్చిన్మునిస్తాభ్యాం సంస్థిత: కలశం దదౌ.ప్రసన్నో వల్కలం కశ్చిద్దదౌ తాభ్యాం మహాయశా:৷৷1.4.20৷৷ "},{"sloka":"ఆశ్చర్యమిదమాఖ్యానం మునినా సమ్ప్రకీర్తితమ్.పరం కవీనామాధారం సమాప్తం చ యథాక్రమమ్৷৷1.4.21৷৷ "},{"sloka":"అభిగీతమిదం గీతం సర్వగీతేషు కోవిదౌ.ఆయుష్యం పుష్టిజనకం సర్వశ్రుతిమనోహరమ్৷৷1.4.22৷৷ ప్రశస్యమానౌ సర్వత్ర కదాచిత్తత్ర గాయకౌ .రథ్యాసు రాజమార్గేషు దదర్శ భరతాగ్రజ:৷৷1.4.23৷৷ "},{"sloka":"స్వవేశ్మ చానీయ తదా భ్రాతరౌ స కుశీలవౌ.పూజయామాస పూజార్హౌ రామశ్శత్రునిబర్హణ:৷৷1.4.24৷৷ "},{"sloka":"ఆసీన: కాఞ్చనే దివ్యే స చ సింహాసనే ప్రభు:.ఉపోపవిష్టస్సచివైర్భ్రాతృభిశ్చ పరన్తప:৷৷1.4.25৷৷ "},{"sloka":"దృష్ట్వా తు రూపసమ్పన్నౌ తావుభౌ నియతస్తథా.ఉవాచ లక్ష్మణం రామశ్శత్రుఘ్నం భరతం తదా৷৷1.4.26৷৷ "},{"sloka":"శ్రూయతామిదమాఖ్యానమనయోర్దేవవర్చసో:.విచిత్రార్థపదం సమ్యగ్గాయకౌ తావచోదయత్৷৷1.4.27৷৷ "},{"sloka":"తౌ చాపి మధురం రక్తం స్వఞ్చితాయతనిస్వనమ్ .తన్త్రీలయవదత్యర్థం విశ్రుతార్థమగాయతామ్ ৷৷1.4.28৷৷ "},{"sloka":"హ్లాదయత్సర్వగాత్రాణి మనాంసి హృదయాని చ.శ్రోత్రాశ్రయసుఖం గేయం తద్బభౌ జనసంసది৷৷1.4.29৷৷ "},{"sloka":"ఇమౌ మునీ పార్థివలక్షణాన్వితౌకుశీలవౌ చైవ మహాతపస్వినౌ.మమాపి తద్భూతికరం ప్రవక్ష్యతేమహానుభావం చరితం నిబోధత৷৷1.4.30৷৷ "},{"sloka":"తతస్తు తౌ రామవచ:ప్రచోదితా-వగాయతాం మార్గవిధానసమ్పదా.స చాపి రామ: పరిషద్గతశ్శనైః బుభూషయాసక్తమనా బభూవ హ৷৷1.4.31৷৷ "}]