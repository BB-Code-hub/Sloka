[{"sloka":"[Brahma consoles the devatas--sons of Sagara continue to excavate the earth in search of sacrificial horse-- trace the horse near Kapila--cursed by Kapila, Sagara's sons are reduced to ashes].దేవతానాం వచశ్శ్రుత్వా భగవాన్వై పితామహ:.ప్రత్యువాచ సుసన్త్రస్తాన్కృతాన్తబలమోహితాన్৷৷1.40.1৷৷"},{"sloka":"యస్యేయం వసుధా కృత్స్నా వాసుదేవస్య ధీమత:.కాపిలం రూపమాస్థాయ ధారయత్యనిశం ధరామ్৷৷1.40.2৷৷తస్య కోపాగ్నినా దగ్ధా భవిష్యన్తి నృపాత్మజా:."},{"sloka":"పృథివ్యాశ్చాపి నిర్భేదోదృష్ట ఏవ సనాతన:৷৷1.40.3৷৷సగరస్య చ పుత్రాణాం వినాశోదీర్ఘజీవినామ్."},{"sloka":"పితామహవచశ్శ్రుత్వా త్రయస్త్రింశదరిన్దమ৷৷1.40.4৷৷దేవా: పరమసంహృష్టా: పునర్జగ్ముర్యథాగతమ్."},{"sloka":"సగరస్య చ పుత్రాణాం ప్రాదురాసీన్మహాత్మనామ్৷৷1.40.5৷৷పృథివ్యాం భిద్యమానాయాం నిర్ఘాతసమనిస్వన:."},{"sloka":"తతో భిత్వా మహీం సర్వే కృత్వా చాభిప్రదక్షిణమ్৷৷1.40.6৷৷సహితా స్సగరాస్సర్వే పితరం వాక్యమబ్రువన్.0"},{"sloka":"పరిక్రాన్తా మహీ సర్వా సత్త్వవన్తశ్చ సూదితా:৷৷1.40.7৷৷దేవదానవరక్షాంసి పిశాచోరగకిన్నరా:.న చ పశ్యామహేశ్వం తమశ్వహర్తారమేవ చ৷৷1.40.8৷৷కిం కరిష్యామ భద్రం తే బుద్ధిరత్ర విచార్యతామ్."},{"sloka":"తేషాం తద్వచనం శ్రుత్వా పుత్రాణాం రాజసత్తమ:৷৷1.40.9৷৷సమన్యురబ్రవీద్వాక్యం సగరో రఘునన్దన."},{"sloka":"భూయ: ఖనత భద్రం వో నిర్భిద్య వసుధాతలమ్৷৷1.40.10৷৷అశ్వహర్తారమాసాద్య కృతార్థాశ్చ నివర్తథ. "},{"sloka":"పితుర్వచనమాసాద్య సగరస్య మహాత్మన:৷৷1.40.11৷৷షష్టి: పుత్రసహస్రాణి రసాతలమభిద్రవన్."},{"sloka":"ఖన్యమానే తతస్తస్మిన్ దదృశు: పర్వతోపమమ్৷৷1.40.12৷৷దిశాగజం విరూపాక్షం ధారయన్తం మహీతలమ్."},{"sloka":"సపర్వతవనాం కృత్స్నాం పృథివీం రఘునన్దన৷৷1.40.13৷৷శిరసా ధారయామాస విరూపాక్షో మహాగజ:."},{"sloka":"యదా పర్వణి కాకుత్స్థ విశ్రమార్థం మహాగజ:৷৷1.40.14৷৷ఖేదాచ్చాలయతే శీర్షం భూమికమ్పస్తదాభవేత్."},{"sloka":"తం తే ప్రదక్షిణం కృత్వా దిశాపాలం మహాగజమ్৷৷1.40.15৷৷మానయన్తో హి తే రామ జగ్ముర్భిత్త్వా రసాతలమ్."},{"sloka":"తత: పూర్వాం దిశం భిత్త్వా దక్షిణాం బిభిదు: పున:৷৷1.40.16৷৷దక్షిణస్యామపి దిశి దదృశుస్తే మహాగజమ్.మహాపద్మం మహాత్మానం సుమహత్పర్వతోపమమ్৷৷1.40.17৷৷శిరసా ధారయన్తం తే విస్మయం జగ్మురుత్తమమ్."},{"sloka":"తత: ప్రదక్షిణం కృత్వా సగరస్య మహాత్మన:৷৷1.40.18৷৷షష్టి: పుత్రసహస్రాణి పశ్చిమాం బిభిదుర్దిశమ్."},{"sloka":"పశ్చిమాయామపి దిశి మహాన్తమచలోపమమ్৷৷1.40.19৷৷దిశాగజం సౌమనసం దదృశుస్తే మహాబలా:."},{"sloka":"తం తే ప్రదక్షిణం కృత్వా పృష్ట్వా చాపి నిరామయమ్.ఖనన్త స్సముపక్రాన్తా దిశం హైమవతీం తత:৷৷1.40.20৷৷ "},{"sloka":"ఉత్తరస్యాం రఘుశ్రేష్ఠ దదృశుర్హిమపాణ్డురమ్৷৷1.40.21৷৷భద్రం భద్రేణ వపుషా ధారయన్తం మహీమిమామ్."},{"sloka":"సమాలభ్య తత స్సర్వే కృత్వా చైనం ప్రదక్షిణమ్৷৷1.40.22৷৷షష్టి: పుత్రసహస్రాణి బిభిదుర్వసుధాతలమ్."},{"sloka":"తత: ప్రాగుత్తరాం గత్వా సాగరా: ప్రథితాం దిశమ్৷৷1.40.23৷৷ రోషాదభ్యఖనన్ సర్వే పృథివీం సగరాత్మజా:."},{"sloka":"తే తు సర్వే మహాత్మానో భీమవేగా మహాబలా:৷৷1.40.24৷৷దదృశు: కపిలం తత్ర వాసుదేవం సనాతనమ్.హయం చ తస్య దేవస్య చరన్తమవిదూరత:৷৷1.40.25৷৷ప్రహర్షమతులం ప్రాప్తాస్సర్వే తే రఘునన్దన."},{"sloka":"తే తం హయవరం జ్ఞాత్వా క్రోధపర్యాకులేక్షణా:৷৷1.40.26৷৷ఖనిత్రలాఙ్గలధరా నానావృక్షశిలాధరా:.అభ్యధావన్త సఙ్క్రుద్ధాస్తిష్ఠ తిష్ఠేతి చాబ్రువన్৷৷1.40.27৷৷"},{"sloka":"అస్మాకం త్వం హి తురగం యజ్ఞీయం హృతవానసి.దుర్మేధస్త్వం హి సమ్ప్రాప్తాన్ విద్ధి నస్సగరాత్మజాన్ ৷৷1.40.28৷৷"},{"sloka":"శ్రుత్వా తు వచనం తేషాం కపిలో రఘునన్దన.రోషేణ మహతావిష్టో హుఙ్కారమకరోత్తదా৷৷1.40.29৷৷"},{"sloka":"తతస్తేనాప్రమేయేన కపిలేన మహాత్మనా.భస్మరాశీకృతాస్సర్వే కాకుత్స్థ సగరాత్మజా:৷৷1.40.30৷৷"}]