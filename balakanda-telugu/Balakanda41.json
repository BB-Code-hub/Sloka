[{"sloka":"[ Anshuman brings back the horse.]పుత్రాంశ్చిరగతాన్ జ్ఞాత్వా సగరో రఘునన్దన.నప్తారమబ్రవీద్రాజా దీప్యమానం స్వతేజసా৷৷1.41.1৷৷"},{"sloka":"శూరశ్చ కృతవిద్యశ్చ పూర్వైస్తుల్యోసి తేజసా.పితృాం గతిమన్విచ్ఛ యేన చాశ్వోపవాహిత:৷৷1.41.2৷৷"},{"sloka":"అన్తర్భౌమాని సత్త్వాని వీర్యవన్తి మహాన్తి చ.తేషాం త్వం ప్రతిఘాతార్థం సాస్త్రం గృహ్ణీష్వ కార్ముకమ్৷৷1.41.3৷৷"},{"sloka":"అభివాద్యాభివాద్యాంస్త్వం హత్వా విఘ్నకరానపి.సిద్ధార్థస్సన్నివర్తస్వ మమ యజ్ఞస్య పారగ:৷৷1.41.4৷৷"},{"sloka":"ఏవముక్తోంశుమాన్సమ్యక్ సగరేణ మహాత్మనా.ధనురాదాయ ఖడ్గం చ జగామ లఘువిక్రమ:৷৷1.41.5৷৷"},{"sloka":"స ఖాతం పితృభిర్మార్గమన్తర్భౌమం మహాత్మభి:.ప్రాపద్యత నరశ్రేష్ఠ తేన రాజ్ఞాభిచోదిత:৷৷1.41.6৷৷"},{"sloka":"దైత్యదానవరక్షోభి: పిశాచపతగోరగై:.పూజ్యమానం మహాతేజా దిశాగజమపశ్యత৷৷1.41.7৷৷"},{"sloka":"స తం ప్రదక్షిణం కృత్వా పృష్ట్వా చాపి నిరామయమ్.పితృ్ స పరిపప్రచ్ఛ  వాజిహర్తారమేవ చ৷৷1.41.8৷৷"},{"sloka":"దిశాగజస్తు తచ్ఛ్రుత్వా ప్రత్యాహాంశుమతో వచ:.ఆసమఞ్జ కృతార్థస్త్వం సహాశ్వశ్శీఘ్రమేష్యసి৷৷1.41.9৷৷"},{"sloka":"తస్య తద్వచనం శ్రుత్వా సర్వానేవ దిశాగజాన్.యథాక్రమం యథాన్యాయం ప్రష్టుం సముపచక్రమే৷৷1.41.10৷৷ "},{"sloka":"తైశ్చ సర్వైర్దిశాపాలైర్వాక్యజ్ఞైర్వాక్యకోవిదై:.పూజితస్సహయశ్చైవ గన్తాసీత్యభిచోదిత:৷৷1.41.11৷৷"},{"sloka":"తేషాం తద్వచనం శ్రుత్వా జగామ లఘువిక్రమ:.భస్మరాశీకృతా యత్ర పితరస్తస్య సాగరా:৷৷1.41.12৷৷"},{"sloka":"స దు:ఖవశమాపన్నస్త్వసమఞ్జసుతస్తదా.చుక్రోశ పరమార్తస్తు వధాత్తేషాం సుదు:ఖిత:৷৷1.41.13৷৷"},{"sloka":"యజ్ఞీయం చ హయం తత్ర చరన్తమవిదూరత:.దదర్శ పురుషవ్యాఘ్రో దు:ఖశోకసమన్విత:৷৷1.41.14৷৷"},{"sloka":"స తేషాం రాజపుత్రాణాం కర్తుకామో జలక్రియామ్ .సలిలార్థీ మహాతేజా న చాపశ్యజ్జలాశయమ్ ৷৷1.41.15৷৷"},{"sloka":"విసార్య నిపుణాం దృష్టిం తతోపశ్యత్ఖగాధిపమ్ .పితృాం మాతులం రామ! సుపర్ణమనిలోపమమ్৷৷1.41.16৷৷"},{"sloka":"స చైవమబ్రవీద్వాక్యం వైనతేయో మహాబల :.మా శుచ: పురుషవ్యాఘ్ర! వధోయం లోకసమ్మత:৷৷1.41.17৷৷"},{"sloka":"కపిలేనాప్రమేయేన దగ్ధా హీమే మహాబలా:.సలిలం నార్హసి ప్రాజ్ఞ దాతుమేషాం హి లౌకికమ్৷৷1.41.18৷৷"},{"sloka":"గఙ్గా హిమవతో జ్యేష్ఠా దుహితా పురుషర్షభ!.                            తస్యాం కురు మహాబాహో! పితృాం తు జలక్రియామ్৷৷1.41.19৷৷"},{"sloka":"భస్మరాశీకృతానేతాన్ ప్లావయేల్లోకపావనీ.తయా క్లిన్నమిదం భస్మ గఙ్గయా లోకకాన్తయా৷৷1.41.20৷৷షష్టిం పుత్రసహస్రాణి స్వర్గలోకం చ నేష్యతి. "},{"sloka":"గచ్ఛ చాశ్వం మహాభాగ తం గృహ్య పురుషర్షభ!৷৷1.41.21৷৷యజ్ఞం పైతామహం వీర సంవర్తయితుమర్హసి."},{"sloka":"సుపర్ణవచనం శ్రుత్వా సోంశుమానతివీర్యవాన్ ৷৷1.41.22৷৷త్వరితం హయమాదాయ పునరాయాన్మహాయశా:."},{"sloka":"తతో రాజానమాసాద్య దీక్షితం రఘునన్దన!৷৷1.41.23৷৷న్యవేదయద్యథావృత్తం సుపర్ణవచనం తథా. "},{"sloka":"తచ్ఛ్రుత్వా ఘోరసఙ్కాశం వాక్యమంశుమతో నృప:৷৷1.41.24৷৷యజ్ఞం నివర్తయామాస యథాకల్పం యథావిధి."},{"sloka":"స్వపురం చాగమచ్ఛ్రీమానిష్టయజ్ఞోమహీపతి:৷৷1.41.25৷৷గఙ్గాయాశ్చాగమే రాజా నిశ్చయం నాధ్యగచ్ఛత. "},{"sloka":"అకృత్వా నిశ్చయం రాజా కాలేన మహతా మహాన్  .త్రింశద్వర్షసహస్రాణి రాజ్యం కృత్వా దివం గత:৷৷1.41.26৷৷"}]