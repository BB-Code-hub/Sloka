[{"sloka":"[ Anshuman performs penance to bring Ganga to the earth-- Bhagiratha follows --receives boon from Brahma--Brahma informs Anshuman that only lord Siva is capable to hold Ganga.] కాలధర్మం గతే రామ సగరే ప్రకృతీజనా:.రాజానం రోచయామాసురంశుమన్తం సుధార్మికమ్৷৷1.42.1৷৷"},{"sloka":"స రాజా సుమహానాసీదంశుమాన్ రఘునన్దన! .తస్య పుత్రో మహానాసీద్దిలీప ఇతి విశ్రుత:৷৷1.42.2৷৷"},{"sloka":"తస్మిన్ రాజ్యం సమావేశ్య దిలీపే రఘునన్దన!.హిమవచ్ఛిఖరే పుణ్యే తపస్తేపే సుదారుణమ్৷৷1.42.3৷৷"},{"sloka":"ద్వాత్రింశచ్చ సహస్రాణి వర్షాణి సుమహాయశా:.తపోవనం గతో రామ స్వర్గం లేభే తపోధన:৷৷1.42.4৷৷"},{"sloka":"దిలీపస్తు మహాతేజాశ్శ్రుత్వా పైతామహం వధమ్.దు:ఖోపహతయా బుద్ధ్యా నిశ్చయం నాధ్యగచ్ఛత৷৷1.42.5৷৷"},{"sloka":"కథం గఙ్గావతరణం కథం తేషాం జలక్రియా.తారయేయం కథం చైతానితి చిన్తాపరోభవత్৷৷1.42.6৷৷ "},{"sloka":"తస్య చిన్తయతో నిత్యం ధర్మేణ విదితాత్మన:.పుత్రో భగీరథో నామ జజ్ఞే పరమధార్మిక:৷৷1.42.7৷৷   "},{"sloka":"దిలీపస్తు మహాతేజా యజ్ఞైర్బహుభిరిష్టవాన్.త్రింశద్వర్షసహస్రాణి రాజా రాజ్యమకారయత్৷৷1.42.8৷৷"},{"sloka":"అగత్వా నిశ్చయం రాజా తేషాముద్ధరణం ప్రతి .వ్యాధినా నరశార్దూల కాలధర్మముపేయివాన్৷৷1.42.9৷৷"},{"sloka":"ఇన్ద్రలోకం గతో రాజా స్వార్జితేనైవ కర్మణా.రాజ్యే భగీరథం పుత్రమభిషిచ్య నరర్షభ:৷৷1.42.10৷৷ "},{"sloka":"భగీరథస్తు రాజర్షిర్ధార్మికో రఘునన్దన!.అనపత్యో మహాతేజా: ప్రజాకామస్స చాప్రజ:৷৷1.42.11৷৷"},{"sloka":"మన్త్రిష్వాధాయ తద్రాజ్యం గఙ్గావతరణే రత:.స తపో దీర్ఘమాతిష్ఠద్గోకర్ణే రఘునన్దన৷৷1.42.12৷৷ఊర్ధ్వబాహు: పఞ్చతపా మాసాహారో జితేన్ద్రియ:."},{"sloka":"తస్య వర్షసహస్రాణి ఘోరే తపసి తిష్ఠత:৷৷1.42.13৷৷అతీతాని మహాబాహో తస్య రాజ్ఞో మహాత్మన:. సుప్రీతో భగవాన్ బ్రహ్మా ప్రజానాం పతిరీశ్వర:৷৷1.42.14৷৷"},{"sloka":"తతస్సురగణైస్సార్ధముపాగమ్య పితామహ:.భగీరథం మహాత్మానం తప్యమానమథాబ్రవీత్৷৷1.42.15৷৷"},{"sloka":"భగీరథ మహాభాగ! ప్రీతస్తేహం జనేశ్వర!.తపసా చ సుతప్తేన వరం వరయ సువ్రత!৷৷1.42.16৷৷"},{"sloka":"తమువాచ మహాతేజా: సర్వలోకపితామహమ్.భగీరథో మహాభాగ: కృతాఞ్జలిరుపస్థిత:৷৷1.42.17৷৷"},{"sloka":"యది మే భగవన్ ప్రీతో యద్యస్తి తపస: ఫలమ్.సగరస్యాత్మజాస్సర్వే మత్తస్సలిలమాప్నుయు:৷৷1.42.18৷৷"},{"sloka":"గఙ్గాయాస్సలిలక్లిన్నే భస్మన్యేషాం మహాత్మనామ్.స్వర్గం గచ్ఛేయురత్యన్తం సర్వే మే ప్రపితామహా:৷৷1.42.19৷৷ "},{"sloka":"దేయా చ సన్తతిర్దేవ! నావసీదేత్కులం చ న:.ఇక్ష్వాకూణాం కులే దేవ! ఏష మేస్తు వర:పర:৷৷1.42.20৷৷"},{"sloka":"ఉక్తవాక్యం తు రాజానం సర్వలోకపితామహ:.ప్రత్యువాచ శుభాం వాణీం మధురాం మధురాక్షరామ్৷৷1.42.21৷৷ "},{"sloka":"మనోరథో మహానేష భగీరథ మహారథ!.ఏవం భవతు భద్రం తే ఇక్ష్వాకుకులవర్ధన!৷৷1.42.22৷৷"},{"sloka":"ఇయం హైమవతీ గఙ్గా జ్యేష్ఠా హిమవతస్సుతా.తాం వై ధారయితుం శక్తో హరస్తత్ర నియుజ్యతామ్৷৷1.42.23৷৷"},{"sloka":"గఙ్గాయా: పతనం రాజన్! పృథివీ న సహిష్యతి.తాం వై ధారయితుం వీర! నాన్యం పశ్యామి శూలిన:৷৷1.42.24৷৷"},{"sloka":"తమేవముక్త్వా రాజానం గఙ్గాం చాభాష్య లోకకృత్.జగామ త్రిదివం దేవస్సహదేవైర్మరుద్గణై:৷৷1.42.25৷৷"}]