[{"sloka":"[Pleased with the austerities of Bhagiratha, Siva holds Ganga on his head during her descent and releases in Bindu lake--Ganga branches into  seven streams--following Bhagiratha, Ganga reaches the nether world and delivers the souls of Sagara's sons.]దేవదేవే గతే తస్మిన్ సోఙ్గుష్ఠాగ్రనిపీడితామ్. కృత్వా వసుమతీం రామ సంవత్సరముపాసత৷৷1.43.1৷৷"},{"sloka":"అథ సంవత్సరే పూర్ణే సర్వలోకనమస్కృత:.ఉమాపతి: పశుపతీ రాజానమిదమబ్రవీత్৷৷1.43.2৷৷"},{"sloka":"ప్రీతస్తేహం నరశ్రేష్ఠ! కరిష్యామి తవ ప్రియమ్.శిరసా ధారయిష్యామి శైలరాజసుతామహమ్৷৷1.43.3৷৷"},{"sloka":"తతో హైమవతీ జ్యేష్ఠా సర్వలోకనమస్కృతా.తదా సాతిమహద్రూపం కృత్వా వేగం చ దుస్సహమ్৷৷1.43.4৷৷ఆకాశాదపతద్రామ ! శివే శివశిరస్యుత."},{"sloka":"అచిన్తయచ్చ సా దేవీ గఙ్గా పరమదుర్ధరా৷৷1.43.5৷৷విశామ్యహం హి పాతాలం స్రోతసా గృహ్య శఙ్కరమ్."},{"sloka":"తస్యావలేపనం జ్ఞాత్వా క్రుద్ధస్తు భగవాన్ హర:৷৷1.43.6৷৷తిరోభావయితుం బుద్ధిం చక్రే త్రినయనస్తదా."},{"sloka":"సా తస్మిన్ పతితా పుణ్యా పుణ్యే రుద్రస్య మూర్ధని৷৷1.43.7৷৷హిమవత్ప్రతిమే రామ! జటామణ్డలగహ్వరే."},{"sloka":"సా కథఞ్చిన్మహీం గన్తుం నాశక్నోద్యత్నమాస్థితా৷৷1.43.8৷৷నైవ నిర్గమనం లేభే జటామణ్డలమోహితా."},{"sloka":"తత్రైవాబమ్భ్రమద్దేవీ సంవత్సరగణాన్ బహూన్৷৷1.43.9৷৷తామపశ్యన్పునస్తత్ర తప: పరమమాస్థిత:."},{"sloka":"అనేన తోషితశ్చాభూదత్యర్థం రఘునన్దన৷৷1.43.10৷৷విససర్జ తతో గఙ్గాం హరో బిన్దుసర: ప్రతి. "},{"sloka":"తస్యాం విసృజ్యమానాయాం సప్తస్రోతాంసి జజ్ఞిరే৷৷1.43.11৷৷ హ్లాదినీ పావనీ చైవ నలినీ చ తథాపరా.తిస్ర: ప్రాచీం దిశం జగ్ము: గఙ్గాశ్శివజలాశ్శుభా:৷৷1.43.12৷৷"},{"sloka":"సుచక్షుశ్చైవ సీతా చ సిన్ధుశ్చైవ మహానదీ.తిస్రస్త్వేతా దిశం జగ్ము: ప్రతీచీం తు శుభోదకా:৷৷1.43.13৷৷"},{"sloka":"సప్తమీ చాన్వగాత్తాసాం భగీరథమథో నృపమ్.భగీరథోపి రాజర్షిర్దివ్యం స్యన్దనమాస్థిత:৷৷1.43.14৷৷ప్రాయాదగ్రే మహాతేజా గఙ్గా తం చాప్యనువ్రజత్."},{"sloka":"గగనాచ్ఛఙ్కరశిరస్తతో ధరణిమాశ్రితా৷৷1.43.15 ৷৷వ్యసర్పత జలం తత్ర తీవ్రశబ్దపురస్కృతమ్."},{"sloka":"మత్స్యకచ్ఛపసఙ్ఘైశ్చ శింశుమారగణైస్తదా৷৷1.43.16৷৷పతద్భి: పతితైశ్చాన్యైర్వ్యరోచత వసున్ధరా."},{"sloka":"తతో దేవర్షిగన్ధర్వా యక్షసిద్ధగణాస్తదా৷৷1.43.17৷৷వ్యలోకయన్త తే తత్ర గగనాద్గాం గతాం తథా."},{"sloka":"విమానైర్నగరాకారైర్హయైర్గజవరైస్తదా৷৷1.43.18৷৷ పారిప్లవగతైశ్చాపి దేవతాస్తత్ర విష్ఠితా:."},{"sloka":"తదద్భుతతమం లోకే గఙ్గాపతనముత్తమమ్৷৷1.43.19৷৷దిదృక్షవో దేవగణా: సమీయురమితౌజస:."},{"sloka":"సమ్పతద్భిస్సురగణైస్తేషాం చాభరణౌజసా৷৷1.43.20৷৷శతాదిత్యమివాభాతి గగనం గతతోయదమ్."},{"sloka":"శింశుమారోరగగణైర్మీనైరపి చ చఞ్చలై:৷৷1.43.21৷৷విద్యుద్భిరివ విక్షిప్తమాకాశమభవత్తదా. "},{"sloka":"పాణ్డరైస్సలిలోత్పీడై: కీర్యమాణైస్సహస్రధా৷৷1.43.22৷৷శారదాభ్రైరివాకీర్ణం గగనం హంససమ్ప్లవై:."},{"sloka":"క్వచిద్ద్రుతతరం యాతి కుటిలం క్వచిదాయతమ్৷৷1.43.23৷৷వినతం క్వచిదుద్ధూతం క్వచిద్యాతి శనైశ్శనై:."},{"sloka":"సలిలేనైవ సలిలం క్వచిదభ్యాహతం పున:৷৷1.43.24৷৷ముహురూర్ధ్వముఖం గత్వా పపాత వసుధాతలమ్."},{"sloka":"తచ్ఛఙ్కరశిరోభ్రష్టం భ్రష్టం భూమితలే పున:৷৷1.43.25৷৷వ్యరోచత తదా తోయం నిర్మలం గతకల్మషమ్."},{"sloka":"తత్ర దేవర్షిగన్ధర్వా వసుధాతలవాసిన:৷৷1.43.26৷৷భవాఙ్గపతితం తోయం పవిత్రమితి పస్పృశు:."},{"sloka":"శాపాత్ప్రపతితా యే చ గగనాద్వసుధాతలమ్৷৷1.43.27৷৷కృత్వా తత్రాభిషేకం తే బభూవుర్గతకల్మషా:."},{"sloka":"ధూతపాపా: పునస్తేన తోయేనాథ సుభాస్వతా৷৷1.43.28৷৷పునరాకాశమావిశ్య స్వాన్ లోకాన్ ప్రతిపేదిరే."},{"sloka":"ముముదే ముదితో లోకస్తేన తోయేన భాస్వతా৷৷1.43.29৷৷కృతాభిషేకో గఙ్గాయాం బభూవ విగతక్లమ:."},{"sloka":"భగీరథోపి రాజార్షిర్దివ్యం స్యన్దనమాస్థిత:.ప్రాయాదగ్రే మహాతేజాస్తం గఙ్గా పృష్ఠతోన్వగాత్৷৷1.43.30."},{"sloka":"దేవాస్సర్షిగణా: సర్వే దైత్యదానవరాక్షసా:৷৷1.43.31৷৷గన్ధర్వయక్షప్రవరాస్సకిన్నరమహోరగా:. సర్వాశ్చాప్సరసో రామ భగీరథరథానుగామ్৷৷1.43.32৷৷గఙ్గామన్వగమన్ ప్రీతాస్సర్వే జలచరాశ్చ యే."},{"sloka":"యతో భగీరథో రాజా తతో గఙ్గాయశస్వినీ৷৷1.43.33৷৷జగామ సరితాం శ్రేష్ఠా సర్వపాపప్రణాశినీ."},{"sloka":"తతో హి యజమానస్య జహ్నోరద్భుతకర్మణ:৷৷1.43.34৷৷గఙ్గా సమ్ప్లావయామాస యజ్ఞవాటం మహాత్మన:."},{"sloka":"తస్యావలేపనం జ్ఞాత్వా క్రుద్ధో యజ్వా తు రాఘవ!৷৷1.43.35৷৷అపిబచ్చ జలం సర్వం గఙ్గాయా: పరమాద్భుతమ్."},{"sloka":"తతో దేవాస్సగన్ధర్వా ఋషయశ్చ సువిస్మితా:৷৷1.43.36৷৷పూజయన్తి మహాత్మానం జహ్నుం పురుషసత్తమమ్.గఙ్గాం చాపి నయన్తి స్మ దుహితృత్వే మహాత్మన:৷৷1.43.37৷৷"},{"sloka":"తతస్తుష్టో మహాతేజాశ్శ్రోత్రాభ్యామసృజత్ పున:৷৷1.43.38৷৷తస్మాజ్జహ్నుసుతా గఙ్గా ప్రోచ్యతే జాహ్నవీతిచ."},{"sloka":"జగామ చ పునర్గఙ్గా భగీరథరథానుగా.సాగరం చాపి సమ్ప్రాప్తా సా సరిత్ప్రవరా తదా৷৷1.43.39৷৷రసాతలముపాగచ్ఛత్సిద్ధ్యర్థం తస్య కర్మణ:."},{"sloka":"భగీరథోపి రాజర్షి: గఙ్గామాదాయ యత్నత:.పితామహాన్ భస్మకృతానపశ్యద్దీనచేతన:৷৷1.43.40৷৷"},{"sloka":"అథ తద్భస్మనాం రాశిం గఙ్గాసలిలముత్తమమ్.ప్లావయద్ధూతపాప్మానస్స్వర్గం ప్రాప్తా రఘూత్తమ!৷৷1.43.41৷৷"}]