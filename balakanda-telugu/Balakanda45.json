[{"sloka":"[Devatas and daityas churn the ocean of milk -- Rudra swallows venom -- Visnu assumes the form of tortoise and supports Mandara mountain on his back -- emergence of Dhanvantari, apsarasas, etc -- battle between devas and daityas for possession of nectar.]విశ్వామిత్రవచశ్శ్రుత్వా రాఘవ స్సహలక్ష్మణ:.విస్మయం పరమం గత్వా విశ్వామిత్రమథాబ్రవీత్৷৷1.45.1৷৷"},{"sloka":"అత్యద్భుతమిదం బ్రహ్మన్ కథితం పరమం త్వయా.గఙ్గావతరణం పుణ్యం సాగరస్యాపి పూరణమ్৷৷1.45.2৷৷"},{"sloka":"తస్య సా శర్వరీ సర్వా సహ సౌమిత్రిణా తదా.జగామ చిన్తయానస్య విశ్వామిత్రకథాం శుభామ్ ৷৷1.45.3৷৷"},{"sloka":"తత: ప్రభాతే విమలే విశ్వామిత్రం మహామునిమ్.ఉవాచ రాఘవో వాక్యం కృతాహ్నికమరిన్దమ:৷৷1.45.4৷৷"},{"sloka":"గతా భగవతీ రాత్రిశ్శ్రోతవ్యం పరమం శ్రుతమ్.క్షణభూతేవ నౌ రాత్రి స్సమ్వృత్తేయం మహాతప:৷৷1.45.5৷৷ఇమాం చిన్తయతస్సర్వాం నిఖిలేన కథాం తవ."},{"sloka":"తరామ సరితాం శ్రేష్ఠాం పుణ్యాం త్రిపథగాం నదీమ్৷৷1.45.6৷৷నౌరేషా హి సుఖాస్తీర్ణా ఋషీణాం పుణ్యకర్మణామ్.భగవన్తమిహ ప్రాప్తం జ్ఞాత్వా త్వరితమాగతా৷৷1.45.7৷৷"},{"sloka":"తస్య తద్వచనం శ్రుత్వా రాఘవస్య మహాత్మన:.సన్తారం కారయామాస సర్షిసఙ్ఘ స్సరాఘవ:৷৷1.45.8৷৷"},{"sloka":"ఉత్తరం తీరమాసాద్య సమ్పూజ్యర్షిగణం తదా.గఙ్గాకూలే నివిష్టాస్తే విశాలాం దదృశు: పురీమ్৷৷1.45.9৷৷"},{"sloka":"తతో మునివరస్తూర్ణం జగామ సహ రాఘవ: .విశాలాం నగరీం రమ్యాం దివ్యాం స్వర్గోపమాం తదా৷৷1.45.10৷৷"},{"sloka":"అథ రామో మహాప్రాజ్ఞో విశ్వామిత్రం మహామునిమ్ .పప్రచ్ఛ ప్రాఞ్జలిర్భూత్వా విశాలాముత్తమాం పురీమ్৷৷1.45.11৷৷ "},{"sloka":"కతరో రాజవంశోయం విశాలాయాం మహామునే.శ్రోతుమిచ్ఛామి భద్రం తే పరం కౌతూహలం హి మే৷৷.1.45.12৷৷ "},{"sloka":"తస్య తద్వచనం శ్రుత్వా రామస్య మునిపుఙ్గవ:.ఆఖ్యాతుం తత్సమారేభే విశాలస్య పురాతనమ్৷৷1.45.13৷৷ "},{"sloka":"శ్రూయతాం రామ శక్రస్య కథాం కథయతశ్శుభామ్.అస్మిన్ దేశే తు యద్వృత్తం తదపి శృణు రాఘవ!৷৷1.45.14৷৷"},{"sloka":"పూర్వం కృతయుగే రామ! దితే: పుత్రా మహాబలా:.అదితేశ్చ మహాభాగ వీర్యవన్తస్సుధార్మికా:৷৷1.45.15৷৷"},{"sloka":"తతస్తేషాం నరశ్రేష్ఠ బుద్ధిరాసీన్మహాత్మనామ్ .అమరా అజరాశ్చైవ కథం స్యామ నిరామయా:৷৷1.45.16৷৷"},{"sloka":"తేషాం చిన్తయతాం రామ బుద్ధిరాసీన్మహాత్మనామ్.క్షీరోదమథనం కృత్వా రసం ప్రాప్స్యామ తత్ర వై৷৷1.45.17৷৷"},{"sloka":"తతో నిశ్చిత్య మథనం యోక్త్రం కృత్వా చ వాసుకిమ్.మన్థానం మన్దరం కృత్వా మమన్థురమితౌజస:৷৷1.45.18৷৷"},{"sloka":"అథ వర్షసహస్రేణ యోక్త్రసర్పశిరాంసి చ.వమన్త్యతి విషం తత్ర దదంశుర్దశనైశ్శిలా:৷৷1.45.19৷৷"},{"sloka":"ఉత్పపాతాగ్నిసఙ్కాశం హాలాహలమహావిషమ్.తేన దగ్ధం జగత్సర్వం సదేవాసురమానుషమ్৷৷1.45.20৷৷"},{"sloka":"అథ దేవా మహాదేవం శఙ్కరం శరణార్థిన:.జగ్ము: పశుపతిం రుద్రం త్రాహి త్రాహీతి తుష్టువు:৷৷1.45.21৷৷ "},{"sloka":"ఏవముక్తస్తతో దేవైర్దేవదేవేశ్వర: ప్రభు:.ప్రాదురాసీత్తతోత్రైవ శఙ్ఖచక్రధరో హరి:৷৷1.45.22৷৷"},{"sloka":"ఉవాచైనం స్మితం కృత్వా రుద్రం శూలభృతం హరి:.దైవతైర్మథ్యమానే తు యత్పూర్వం సముపస్థితమ్ ৷৷1.45.23৷৷త్వదీయంహి సురశ్రేష్ఠ సురాణామగ్రజోసి యత్ .అగ్రపూజామిమాం మత్వా గృహాణేదం విషం ప్రభో৷৷1.45.24৷৷"},{"sloka":"ఇత్యుక్త్వా చ సురశ్రేష్ఠస్తత్రైవాన్తరధీయత.దేవతానాం భయం దృష్టవాశ్రుత్వా వాక్యం తు శార్ఙ్గిణ:.హాలాహలవిషం ఘోరం స జగ్రాహామృతోపమమ్৷৷1.45.25৷৷"},{"sloka":"దేవాన్విసృజ్య దేవేశో జగామ భగవాన్ హర:.తతో దేవాసురాస్సర్వే మమన్థూ రఘునన్దన ৷৷1.45.26৷৷"},{"sloka":"ప్రవివేశాథ పాతాలం మన్థాన: పర్వతోనఘ.తతో దేవాస్సగన్ధర్వాస్తుష్టువుర్మధుసూదనమ్৷৷1.45.27৷৷"},{"sloka":"త్వం గతి: సర్వభూతానాం విశేషేణ దివౌకసామ్.పాలయాస్మాన్మహాబాహో గిరిముద్ధర్తుమర్హసి৷৷1.45.28৷৷"},{"sloka":"ఇతి శ్రుత్వా హృషీకేశ: కామఠం రూపమాస్థిత:.  పర్వతం పృష్ఠత: కృత్వా శిశ్యే తత్రోదధౌ హరి:৷৷1.45.29৷৷"},{"sloka":"పర్వతాగ్రే తు లోకాత్మా హస్తేనాక్రమ్య కేశవ:.దేవానాం మధ్యత: స్థిత్వా మమన్థ పురుషోత్తమ:৷৷1.45.30৷৷"},{"sloka":"అథ వర్షసహస్రేణ సదణ్డస్సకమణ్డలు:.పూర్వం ధన్వన్తరిర్నామ అప్సరాశ్చ సువర్చస:৷৷1.45.31৷৷ "},{"sloka":"అప్సు నిర్మథనాదేవ రసాస్తస్మాద్వరస్త్రియ:.ఉత్పేతుర్మనుజశ్రేష్ఠ తస్మాదప్సరసోభవన్৷৷1.45.32৷৷  "},{"sloka":"షష్టి: కోట్యోభవంస్తాసామ్ అప్సరాణాం సువర్చసామ్.అసఙ్ఖ్యేయాస్తు కాకుత్స్థ యాస్తాసాం పరిచారికా:৷৷1.45.33৷৷"},{"sloka":"న తాస్స్మ పరిగృహ్ణన్తి సర్వే తే దేవదానవా:.అప్రతిగ్రహణాత్తాశ్చ సర్వాస్సాధారణాస్స్మృతా:৷৷1.45.34৷৷"},{"sloka":"వరుణస్య తత: కన్యా వారుణీ రఘునన్దన! .ఉత్పపాత మహాభాగా మార్గమాణా పరిగ్రహమ్৷৷1.45.35৷৷"},{"sloka":"దితే: పుత్రా న తాం రామ! జగృహుర్వరుణాత్మజామ్.అదితేస్తు సుతా వీర జగృహుస్తామనిన్దితామ్৷৷1.45.36৷৷"},{"sloka":"అసురాస్తేన దైతేయాస్సురాస్తేనాదితేస్సుతా:.హృష్టా: ప్రముదితాశ్చాసన్ వారుణీగ్రహణాత్సురా:৷৷1.45.37৷৷"},{"sloka":"ఉచ్చైశ్శ్రవా హయశ్రేష్ఠో మణిరత్నం చ కౌస్తుభమ్.ఉదతిష్ఠన్నరశ్రేష్ఠ! తథైవామృతముత్తమమ్৷৷1.45.38৷৷"},{"sloka":"అథ తస్య కృతే రామ మహానాసీత్కులక్షయ:.అదితేస్తు తత: పుత్రా దితే: పుత్రానసూదయన్৷৷1.45.39৷৷ "},{"sloka":"ఏకతోభ్యాగమన్ సర్వే హ్యసురా రాక్షసైస్సహ.యుద్ధమాసీన్మహాఘోరం వీర! త్రైలోక్యమోహనమ్৷৷1.45.40৷৷"},{"sloka":"యదా క్షయం గతం సర్వం తదా విష్ణుర్మహాబల:. అమృతం సోహరత్త్తూర్ణం మాయామాస్థాయ మోహినీమ్৷৷1.45.41৷৷   "},{"sloka":"యే గతాభిముఖం విష్ణుమక్షయం పురుషోత్తమమ్.సమ్పిష్టాస్తే తదా యుద్ధే విష్ణునా ప్రభవిష్ణునా৷৷1.45.42৷৷"},{"sloka":"అదితేరాత్మజా వీరా దితే: పుత్రాన్నిజఘ్నిరే.తస్మిన్ ఘోరే మహాయుద్ధే దైతేయాదిత్యయోర్భృశమ్৷৷1.45.43৷৷"},{"sloka":"నిహత్య దితిపుత్రాంశ్చ రాజ్యం ప్రాప్య పురన్దర:.శశాస ముదితో లోకాన్ సర్షిసఙ్ఘాన్ సచారణాన్৷৷1.45.44৷৷"}]