[{"sloka":"[Diti  undergoes mortifications for the birth of a son with the consent of Kasyapa-- Indra serves her on an occasion when she was impure- enters her womb and  severes the embryo into seven parts.]హతేషు తేషు పుత్రేషు దితి: పరమదు:ఖితా.మారీచం కాశ్యపం రామ భర్తారమిదమబ్రవీత్৷৷1.46.1৷৷"},{"sloka":"హతపుత్రాస్మి భగవంస్తవ పుత్రైర్మహాబలై:.శక్రహన్తారమిచ్ఛామి పుత్రం దీర్ఘతపోర్జితమ్৷৷1.46.2৷৷"},{"sloka":"సాహం తపశ్చరిష్యామి గర్భం మే దాతుమర్హసి.ఈశ్వరం శక్రహన్తారం త్వమనుజ్ఞాతుమర్హసి৷৷1.46.3৷৷"},{"sloka":"తస్యాస్తద్వచనం శ్రుత్వా మారీచ: కాశ్యపస్తదా.ప్రత్యువాచ మహాతేజా దితిం పరమదు:ఖితామ్৷৷1.46.4৷৷"},{"sloka":"ఏవం భవతు, భద్రం తే శుచిర్భవ తపోధనే!.జనయిష్యసి పుత్రం త్వం శక్రహన్తారమాహవే৷৷1.46.5৷৷"},{"sloka":"పూర్ణే వర్షసహస్రే తు శుచిర్యది భవిష్యసి.పుత్రం త్రైలోక్యభర్తారం మత్తస్త్వం జనయిష్యసి৷৷1.46.6৷৷"},{"sloka":"ఏవముక్త్వా మహాతేజా: పాణినా స మమార్జ తామ్.సమాలభ్య తతస్స్వస్తీత్యుక్త్వా స తపసే యయౌ৷৷1.46.7৷৷"},{"sloka":"గతే తస్మిన్నరశ్శ్రేష్ఠ దితి: పరమహర్షితా.కుశప్లవనమాసాద్య తపస్తేపే సుదారుణమ్৷৷1.46.8৷৷"},{"sloka":"తపస్తస్యాం హి కుర్వన్త్యాం పరిచర్యాం చకార  హ.సహస్రాక్షో నరశ్శ్రేష్ఠ పరయా గుణసమ్పదా৷৷1.46.9৷৷"},{"sloka":"అగ్నిం కుశాన్ కాష్ఠమప: ఫలం మూలం తథైవ చ.న్యవేదయత్సహస్రాక్షో యచ్చాన్యదపి కాఙ్క్షితమ్৷৷1.46.10৷৷ "},{"sloka":"గాత్రసంవహనశ్చైవ శ్రమాపనయనైస్తథా.శక్రస్సర్వేషు కాలేషు దితిం పరిచచార హ ৷৷1.46.11৷৷"},{"sloka":"అథ వర్షసహస్రే తు దశోనే రఘునన్దన !.దితి: పరమసమ్ప్రీతా సహస్రాక్షమథాబ్రవీత్৷৷1.46.12৷৷"},{"sloka":"యాచితేన సురశ్రేష్ఠ తవ పిత్రా మహాత్మనా.వరో వర్షసహస్రాన్తే దత్తో మమ సుతం ప్రతి৷৷1.46.13৷৷"},{"sloka":"తపశ్చరన్త్యా వర్షాణి దశ వీర్యవతాం వర!.అవశిష్టాని భద్రం తే భ్రాతరం ద్రక్ష్యసే తత:৷৷1.46.14৷৷"},{"sloka":"తమహం త్వత్కృతే పుత్ర సమాధాస్యే జయోత్సుకమ్.త్రైలోక్యవిజయం పుత్ర సహ భోక్ష్యసి విజ్వర:৷৷1.46.15৷৷"},{"sloka":"ఏవముక్త్వా దితిశ్శక్రం ప్రాప్తే మధ్యం దివాకరే.నిద్రయాపహృతా దేవీ పాదౌ కృత్వాథ శీర్షత:৷৷1.46.16৷৷"},{"sloka":"దృష్ట్వా తామశుచిం శక్ర: పాదత: కృతమూర్ధజామ్.శిరస్స్థానే కృతౌ పాదౌ జహాస చ ముమోద చ৷৷1.46.17৷৷"},{"sloka":"తస్యాశ్శరీరవివరం వివేశ చ పురన్దర:.గర్భం చ సప్తధా రామ బిభేద పరమాత్మవాన్৷৷1.46.18৷৷"},{"sloka":"భిద్యమానస్తతో గర్భో వజ్రేణ శతపర్వణా.రురోద సుస్వరం రామ తతో దితిరబుధ్యత৷৷1.46.19৷৷"},{"sloka":"మా రుదో మా రుదశ్చేతి గర్భం శక్రోభ్యభాషత.బిభేద చ మహాతేజా రుదన్తమపి వాసవ:৷৷1.46.20৷৷ "},{"sloka":"న హన్తవ్యో న హన్తవ్య ఇత్యేవం దితిరబ్రవీత్.నిష్పపాత తతశ్శక్రో మాతుర్వచనగౌరవాత్৷৷1.46.21৷৷"},{"sloka":"ప్రాఞ్జలిర్వజ్రసహితో దితిం శక్రోభ్యభాషత.అశుచిర్దేవి సుప్తాసి పాదయో: కృతమూర్ధజా৷৷1.46.22৷৷"},{"sloka":"తదన్తరమహం లబ్ధ్వా శక్రహన్తారమాహవే.అభిదం సప్తధా దేవి తన్మే త్వం క్షన్తుమర్హసి৷৷1.46.23৷৷"}]