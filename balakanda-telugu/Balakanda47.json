[{"sloka":"[Origin of maruts-Vishala constructs the city- Diti practises her austerities--Sumati  honours Viswamitra.]              సప్తధాతు కృతే గర్భే దితి: పరమదు:ఖితా.సహస్రాక్షం దురాధర్షం వాక్యం సానునయాబ్రవీత్৷৷1.47.1৷৷"},{"sloka":"మమాపరాధాద్గర్భోయం సప్తధా విఫలీకృత:.నాపరాధోస్తి దేవేశ! తవాత్ర బలసూదన!৷৷1.47.2৷৷"},{"sloka":"ప్రియం తు కర్తుమిచ్ఛామి మమ గర్భవిపర్యయే.మరుతాం సప్తసప్తానాం స్థానపాలా భవన్త్విమే৷৷1.47.3৷৷"},{"sloka":"వాతకన్ధా ఇమే సప్త చరన్తు దివి పుత్రక .మారుతా ఇతి విఖ్యాతా దివ్యరూపా మమాత్మజా:৷৷1.47.4৷৷"},{"sloka":"బ్రహ్మలోకం చరత్వేక ఇన్ద్రలోకం తథాపర:.దివి వాయురితి ఖ్యాతస్తృతీయోపి మహాయశా:৷৷1.47.5৷৷"},{"sloka":"చత్వారస్తు సురశ్రేష్ఠ దిశో వై తవ శాసనాత్.సఞ్చరిష్యన్తు భద్రం తే దేవభూతా మమాత్మజా:৷৷1.47.6৷৷ "},{"sloka":"తస్యాస్తద్వచనం శ్రుత్వా సహస్రాక్ష: పురన్దర:.ఉవాచ ప్రాఞ్జలిర్వాక్యం దితిం బలనిషూదన:৷৷1.47.7৷৷"},{"sloka":"సర్వమేతద్యథోక్తం తే భవిష్యతి న సంశయ:.విచరిష్యన్తి భద్రం తే దేవభూతాస్తవాత్మజా:৷৷1.47.8৷৷"},{"sloka":"ఏవం తౌ నిశ్చయం కృత్వా మాతాపుత్రౌ తపోవనే.జగ్మతుస్త్రిదివం రామ కృతార్థావితి నశ్శ్రుతమ్৷৷1.47.9৷৷"},{"sloka":"ఏష దేశస్స కాకుత్స్థ మహేన్ద్రాధ్యుషిత: పురా. దితిం యత్ర తపస్సిద్ధామేవం పరిచచార స:৷৷1.47.10৷৷ "},{"sloka":"ఇక్ష్వాకోస్తు నరవ్యాఘ్ర పుత్ర: పరమధార్మిక:৷৷1.47.11৷৷అలమ్బుషాయాముత్పన్నో విశాల ఇతి విశ్రుత:.తేన చాసీదిహ స్థానే విశాలేతి పురీ కృతా৷৷1.47.12৷৷"},{"sloka":"విశాలస్య సుతో రామ హేమచన్ద్రో మహాబల:.సుచన్ద్ర ఇతి విఖ్యాత: హేమచన్ద్రాదనన్తర:৷৷1.47.13৷৷"},{"sloka":"సుచన్ద్రతనయో రామ ధూమ్రాశ్వ ఇతి విశ్రుత:.ధూమ్రాశ్వతనయశ్చాపి సఞ్జయస్సమపద్యత৷৷1.47.14৷৷"},{"sloka":"సఞ్జయస్య సుతశ్శ్రీమాన్ సహదేవ: ప్రతాపవాన్.కుశాశ్వస్సహదేవస్య పుత్ర: పరమధార్మిక:৷৷1.47.15৷৷"},{"sloka":"కుశాశ్వస్య మహాతేజా సోమదత్త: ప్రతాపవాన్.సోమదత్తస్య పుత్రస్తు కాకుత్స్థ ఇతి విశ్రుత:৷৷1.47.16৷৷"},{"sloka":"తస్య పుత్రో మహాతేజా: సమ్ప్రత్యేష పురీమిమామ్.ఆవసత్యమరప్రఖ్యస్సుమతిర్నామ దుర్జయ:৷৷1.47.17৷৷"},{"sloka":"ఇక్ష్వాకోస్తు ప్రసాదేన సర్వే వైశాలికా నృపా:.దీర్ఘాయుషో మహాత్మానో వీర్యవన్తస్సుధార్మికా:৷৷1.47.18৷৷"},{"sloka":"ఇహాద్య రజనీం రామ సుఖం వత్స్యామహే వయమ్.శ్వ: ప్రభాతే నరశ్రేష్ఠ జనకం ద్రష్టుమర్హసి৷৷1.47.19৷৷"},{"sloka":"సుమతిస్తు మహాతేజా విశ్వామిత్రముపాగతమ్.శ్రుత్వా నరవరశ్రేష్ఠ: ప్రత్యుద్గచ్ఛన్మహాయశా:৷৷1.47.20৷৷"},{"sloka":"పూజాం చ పరమాం కృత్వా సోపాధ్యాయస్సబాన్ధవ:.ప్రాఞ్జలి: కుశలం పృష్ట్వా విశ్వామిత్రమథాబ్రవీత్৷৷1.47.21৷৷ "},{"sloka":"ధన్యోస్మ్యనుగృహీతోస్మి యస్య మే విషయం ముని:.సమ్ప్రాప్తో దర్శనం చైవ నాస్తి ధన్యతరో మమ৷৷1.47.22৷৷"},{"sloka":""}]