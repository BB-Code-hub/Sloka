[{"sloka":"[Dasaratha's kingdom and greatness of Ayodhya].సర్వా పూర్వమియం యేషామాసీత్కృత్స్నా వసున్ధరా .ప్రజాపతిముపాదాయ నృపాణాం జయశాలినామ్ ৷৷1.5.1৷৷ "},{"sloka":"యేషాం స సగరో నామ సాగరో యేన ఖానిత: .షష్టి: పుత్రసహస్రాణి యం యాన్తం పర్యవారయన్ ৷৷1.5.2৷৷ "},{"sloka":"ఇక్ష్వాకూణామిదం తేషాం రాజ్ఞాం వంశే మహాత్మనామ్ .మహదుత్పన్నమాఖ్యానం రామాయణమితి శ్రుతమ్ ৷৷1.5.3৷৷ "},{"sloka":"తదిదం వర్తయిష్యామి సర్వం నిఖిలమాదిత: .ధర్మకామార్థసహితం శ్రోతవ్యమనసూయయా ৷৷1.5.4৷৷ "},{"sloka":"కోసలో నామ ముదితస్స్ఫీతో జనపదో మహాన్ .నివిష్టస్సరయూతీరే ప్రభూతధనధాన్యవాన్ ৷৷1.5.5৷৷ "},{"sloka":"అయోధ్యా నామ నగరీ తత్రాసీల్లోకవిశ్రుతా .మనునా మానవేన్ద్రేణ యా పురీ నిర్మితా స్వయమ్ ৷৷1.5.6৷৷ "},{"sloka":"ఆయతా దశ చ ద్వే చ యోజనాని మహాపురీ .శ్రీమతీ త్రీణి విస్తీర్ణా సువిభక్తమహాపథా ৷৷1.5.7৷৷ "},{"sloka":"రాజమార్గేణ మహతా సువిభక్తేన శోభితా .ముక్తపుష్పావకీర్ణేన జలసిక్తేన నిత్యశ: ৷৷1.5.8৷৷ "},{"sloka":"తాం తు రాజా దశరథో మహారాష్ట్రవివర్ధన: .పురీమావాసయామాస దివం దేవపతిర్యథా ৷৷1.5.9৷৷ "},{"sloka":"కవాటతోరణవతీం సువిభక్తాన్తరాపణామ్ .సర్వయన్త్రాయుధవతీముపేతాం సర్వశిల్పిభి: ৷৷1.5.10৷৷ "},{"sloka":"సూతమాగధసమ్బాధాం శ్రీమతీమతులప్రభామ్ .ఉచ్చాట్టాలధ్వజవతీం శతఘ్నీశతసఙ్కులామ్ ৷৷1.5.11৷৷ "},{"sloka":"వధూనాటకసఙ్ఘైశ్చ సంయుక్తాం సర్వత: పురీమ్ .ఉద్యానామ్రవణోపేతాం మహతీం సాలమేఖలామ్ ৷৷1.5.12৷৷ "},{"sloka":"దుర్గగమ్భీరపరిఘాం దుర్గామన్యైర్దురాసదామ్ .వాజివారణసమ్పూర్ణాం గోభిరుష్ట్రై: ఖరైస్తథా ৷৷1.5.13৷৷ "},{"sloka":"సామన్తరాజసఙ్ఘైశ్చ బలికర్మభిరావృతామ్ .నానాదేశనివాసైశ్చ వణిగ్భిరుపశోభితామ్ ৷৷1.5.14৷৷ "},{"sloka":"ప్రాసాదై రత్నవికృతై: పర్వతైరుపశోభితామ్ .కూటాగారైశ్చ సమ్పూర్ణామిన్ద్రస్యేవామరావతీమ్ ৷৷1.5.15৷৷ "},{"sloka":"చిత్రామష్టాపదాకారాం నరనారీగణైర్యుతామ్ .సర్వరత్నసమాకీర్ణాం విమానగృహశోభితామ్ ৷৷1.5.16৷৷ "},{"sloka":"గృహగాఢామవిచ్ఛిద్రాం సమభూమౌ నివేశితామ్ .శాలితణ్డులసమ్పూర్ణామిక్షుకాణ్డరసోదకామ్ ৷৷1.5.17৷৷ "},{"sloka":"దున్దుభీభిర్మృదఙ్గైశ్చ వీణాభి: పణవైస్తథా .నాదితాం భృశమత్యర్థం పృథివ్యాం తామనుత్తమామ్ ৷৷1.5.18৷৷ "},{"sloka":"విమానమివ సిద్ధానాం తపసాధిగతం దివి .సునివేశితవేశ్మాన్తాం నరోత్తమసమావృతామ్ ৷৷1.5.19৷৷ "},{"sloka":"యే చ బాణైర్న విధ్యన్తి వివిక్తమపరాపరమ్ .శబ్దవేధ్యం చ వితతం లఘుహస్తా విశారదా: ৷৷1.5.20৷৷ సింహవ్యాఘ్రవరాహాణాం మత్తానాం నర్దతాం వనే .హన్తారో నిశితైశ్శస్త్రైర్బలాద్బాహుబలైరపి ৷৷1.5.21৷৷ తాదృశానాం సహస్రైస్తామభిపూర్ణాం మహారథై: .పురీమావాసయామాస రాజా దశరథస్తదా ৷৷1.5.22৷৷ "},{"sloka":"తామగ్నిమద్భిర్గుణవద్భిరావృతాంద్విజోత్తమైర్వేదషడఙ్గపారగై: .సహస్రదైస్సత్యరతైర్మహాత్మభి -ర్మహర్షికల్పై ఋషిభిశ్చ కేవలై: ৷৷1.5.23৷৷ "}]