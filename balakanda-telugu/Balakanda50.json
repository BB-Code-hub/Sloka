[{"sloka":"[ Arrival of Rama in the court of Janaka--Viswamitra introduces Rama and Lakshmana.]తత: ప్రాగుత్తరాం గత్వా రామస్సౌమిత్రిణా సహ.విశ్వామిత్రం పురస్కృత్య యజ్ఞవాటముపాగమత్৷৷1.50.1৷৷"},{"sloka":"రామస్తు మునిశార్దూలమువాచ సహలక్ష్మణ:.సాధ్వీ యజ్ఞసమృద్ధిర్హి జనకస్య మహాత్మన:৷৷1.50.2৷৷"},{"sloka":"బహూనీహ సహస్రాణి నానాదేశనివాసినామ్.బ్రాహ్మణానాం మహాభాగ వేదాధ్యయనశాలినామ్৷৷1.50.3৷৷ఋషివాటాశ్చ దృశ్యన్తే శకటీశతసఙ్కులా:.దేశో విధీయతాం బ్రహ్మన్! యత్ర వత్స్యామహే వయమ్৷৷1.50.4৷৷"},{"sloka":"రామస్య వచనం శ్రుత్వా విశ్వామిత్రో మహాముని:.నివేశమకరోద్దేశే వివిక్తే సలిలాయుతే৷৷1.50.5৷৷"},{"sloka":"విశ్వామిత్రమనుప్రాప్తం శ్రుత్వా స నృపతిస్తదా.శతానన్దం పురస్కృత్య పురోహితమనిన్దితమ్৷৷1.50.6৷৷  ప్రత్యుజ్జగామ సహసా వినయేన సమన్విత:."},{"sloka":"ఋత్విజోపి మహాత్మానస్త్వర్ఘ్యమాదాయ సత్వరమ్৷৷1.50.7৷৷విశ్వామిత్రాయ ధర్మేణ దదుర్మంన్త్రపురస్కృతమ్."},{"sloka":"ప్రతిగృహ్య చ తాం పూజాం జనకస్య మహాత్మన:৷৷1.50.8৷৷పప్రచ్ఛ కుశలం రాజ్ఞో యజ్ఞస్య చ నిరామయమ్."},{"sloka":"స తాంశ్చాపి మునీన్ పృష్ట్వా సోపాధ్యాయపురోధస:৷৷1.50.9৷৷యథాన్యాయం తతస్సర్వైస్సమాగచ్ఛత్ప్రహృష్టవత్."},{"sloka":"అథ రాజా మునిశ్రేష్ఠం కృతాఞ్జలిరభాషత৷৷1.50.10৷৷ఆసనే భగవానాస్తాం సహైభిర్మునిపుఙ్గవై:. "},{"sloka":"జనకస్య వచశ్శ్రుత్వా నిషసాద మహాముని:৷৷1.50.11৷৷పురోధా ఋత్విజశ్చైవ రాజా చ సహ మన్త్రిభి:."},{"sloka":"ఆసనేషు యథాన్యాయముపవిష్టాన్ సమన్తత:৷৷1.50.12৷৷దృష్ట్వా స నృపతిస్తత్ర విశ్వామిత్రమథాబ్రవీత్."},{"sloka":"అద్య యజ్ఞసమృధ్దిర్మే సఫలా దైవతై: కృతా৷৷1.50.13৷৷అద్య యజ్ఞఫలం ప్రాప్తం భగవద్దర్శనాన్మయా."},{"sloka":"ధన్యోస్మ్యనుగృహీతోస్మి యస్య మే మునిపుఙ్గవ!৷৷1.50.14৷৷యజ్ఞోపసదనం బ్రహ్మన్ ప్రాప్తోసి మునిభి: సహ."},{"sloka":"ద్వాదశాహం తు బ్రహ్మర్షే శేషమాహుర్మనీషిణ:৷৷1.50.15৷৷తతో భాగార్థినో దేవాన్ ద్రష్టుమర్హసి కౌశిక!."},{"sloka":"ఇత్యుక్త్వా మునిశార్దూలం ప్రహృష్టవదనస్తదా৷৷1.50.16৷৷పునస్తం పరిపప్రచ్ఛ ప్రాఞ్జలి: ప్రణతో నృప:."},{"sloka":"ఇమౌ కుమారౌ భద్రం తే దేవతుల్యపరాక్రమౌ৷৷1.50.17৷৷గజసింహగతీ వీరౌ శార్దూలవృషభోపమౌ.పద్మపత్రవిశాలాక్షౌ ఖడ్గతూణీధనుర్ధరౌ৷৷1.50.18৷৷అశ్వినావివ రూపేణ సముపస్థితయౌవనౌ.యదృచ్ఛయైవ గాం ప్రాప్తౌ దేవలోకాదివామరౌ৷৷1.50.19৷৷కథం పద్భ్యామిహ ప్రాప్తౌ కిమర్థం కస్య వా మునే!."},{"sloka":"వరాయుధధరౌ వీరౌ కస్య పుత్రౌ మహామునే!৷৷1.50.20৷৷భూషయన్తావిమం దేశం చన్ద్రసూర్యావివామ్బరమ్. పరస్పరస్య సదృశౌ ప్రమాణేఙ్గితచేష్టితై:৷৷1.50.21৷৷కాకపక్షధరౌ వీరౌ శ్రోతుమిచ్ఛామి తత్త్వత:. "},{"sloka":"తస్య తద్వచనం శ్రుత్వా జనకస్య మహాత్మన:৷৷1.50.22৷৷న్యవేదయన్మహాత్మానౌ పుత్రౌ దశరథస్య తౌ. "},{"sloka":"సిద్ధాశ్రమనివాసం చ రాక్షసానాం వధం తథా৷৷1.50.23৷৷తచ్చాగమనమవ్యగ్రం విశాలాయాశ్చ దర్శనమ్.అహల్యాదర్శనం చైవ గౌతమేన సమాగమమ్৷৷1.50.24৷৷ మహాధనుషి జిజ్ఞాసాం కర్తుమాగమనం తథా.ఏతత్సర్వం మహాతేజా జనకాయ మహాత్మనే ৷৷1.50.25৷৷నివేద్య విరరామాథ విశ్వామిత్రో మహాముని:."}]