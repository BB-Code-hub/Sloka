[{"sloka":"[Vasishta orders Kamadhenu to create things necessary for the hospitality to king Viswamitra.]స దృష్ట్వా పరమప్రీతో విశ్వామిత్రో మహాబల:.ప్రణతో వినయాద్వీరో వసిష్ఠం జపతాం వరమ్৷৷1.52.1৷৷"},{"sloka":"స్వాగతం తవ చేత్యుక్తో వసిష్ఠేన మహాత్మనా.ఆసనం చాస్య భగవాన్ వసిష్ఠో వ్యాదిదేశ హ৷৷1.52.2৷৷"},{"sloka":"ఉపవిష్టాయ చ తదా విశ్వామిత్రాయ ధీమతే.యథాన్యాయం మునివర: ఫలమూలముపాహరత్৷৷1.52.3৷৷"},{"sloka":"ప్రతిగృహ్య తు తాం పూజాం వసిష్ఠాద్రాజసత్తమ:.తపోగ్నిహోత్రశిష్యేషు కుశలం పర్యపృచ్ఛత৷৷1.52.4৷৷విశ్వామిత్రో మహాతేజా వనస్పతిగణే తథా .సర్వత్ర కుశలం చాహ వసిష్ఠో రాజసత్తమమ్৷৷1.52.5৷৷"},{"sloka":"సుఖోపవిష్టం రాజానం విశ్వామిత్రం మహాతపా:.పప్రచ్ఛ జపతాం శ్రేష్ఠో వసిష్ఠో బ్రహ్మణస్సుత:৷৷1.52.6৷৷"},{"sloka":"కచ్చిత్తే కుశలం రాజన్ కచ్చిద్ధర్మేణ రఞ్జయన్.ప్రజా: పాలయసే వీర రాజవృత్తేన ధార్మిక৷৷1.52.7৷৷"},{"sloka":"కచ్చిత్తే సమ్భృతా భృత్యా: కచ్చిత్తిష్ఠన్తి శాసనే.కచ్చిత్తే విజితాస్సర్వే రిపవో రిపుసూదన !৷৷1.52.8৷৷"},{"sloka":"కచ్చిద్బలేషు కోశేషు మిత్రేషు చ పరన్తప.కుశలం తే నరవ్యాఘ్ర పుత్రపౌత్రే తవానఘ !৷৷1.52.9৷৷"},{"sloka":"సర్వత్ర కుశలం రాజా వసిష్ఠం ప్రత్యుదాహరత్.విశ్వామిత్రో మహాతేజా వసిష్ఠం వినయాన్విత:৷৷1.52.10৷৷ "},{"sloka":"కృత్వోభౌ సుచిరం కాలం ధర్మిష్ఠౌ తా: కథా: శుభా:.ముదా పరమయా యుక్తౌ ప్రీయేతాం తౌ పరస్పరమ్৷৷1.52.11৷৷"},{"sloka":"తతో వసిష్ఠో భగవాన్ కథాన్తే రఘునన్దన !.విశ్వామిత్రమిదం వాక్యమువాచ ప్రహసన్నివ৷৷1.52.12৷৷"},{"sloka":"ఆతిథ్యం కర్తుమిచ్ఛామి బలస్యాస్య మహాబల !.తవ చైవాప్రమేయస్య యథార్హం సమ్ప్రతీచ్ఛ మే৷৷1.52.13৷৷"},{"sloka":"సత్క్రియాం తు భవానేతాం ప్రతీచ్ఛతు మయోద్యతామ్.రాజా త్వమతిథిశ్రేష్ఠ: పూజనీయ: ప్రయత్నత:৷৷1.52.14৷৷"},{"sloka":"ఏవముక్తో వసిష్ఠేన విశ్వామిత్రో మహామతి:.కృతమిత్యబ్రవీద్రాజా ప్రియవాక్యేన మే త్వయా৷৷1.52.15৷৷"},{"sloka":"ఫలమూలేన భగవన్ విద్యతే యత్తవాశ్రమే.పాద్యేనాచమనీయేన భగవద్దర్శనేన చ৷৷1.52.16৷৷సర్వథా చ మహాప్రాజ్ఞ పూజార్హేణ సుపూజిత:.గమిష్యామి నమస్తేస్తు మైత్రేణేక్షస్వ చక్షుషా৷৷1.52.17৷৷"},{"sloka":"ఏవం బ్రువన్తం రాజానం వసిష్ఠ:పునరేవ హి.న్యమన్త్రయత ధర్మాత్మా పున:పునరుదారధీ:৷৷1.52.18৷৷"},{"sloka":"బాఢమిత్యేవ గాధేయో వసిష్ఠం ప్రత్యువాచ హ.యథా ప్రియం భగవతస్తథాస్తు మునిపుఙ్గవ!৷৷1.52.19৷৷"},{"sloka":"ఏవముక్తో మహాతేజా వసిష్ఠో జపతాం వర:.ఆజుహావ తత: ప్రీత: కల్మాషీం ధూతకల్మష:৷৷1.52.20৷৷ "},{"sloka":"ఏహ్యేహి శబలే క్షిప్రం శ్రృణు చాపి వచో మమ.సబలస్యాస్య రాజర్షే:కర్తుం వ్యవసితోస్మ్యహమ్৷৷1.52.21৷৷భోజనేన మహార్హేణ సత్కారం సంవిధత్స్వ మే."},{"sloka":"యస్య యస్య యథాకామం షడ్రసేష్వభిపూజితమ్.తత్సర్వం కామధుక్క్షిప్రమభివర్ష కృతే మమ৷৷1.52.22৷৷"},{"sloka":"రసేనాన్నేన పానేన లేహ్యచోష్యేణ సంయుతమ్.అన్నానాం నిచయం సర్వం సృజస్వ శబలే త్వర৷৷1.52.23৷৷"}]