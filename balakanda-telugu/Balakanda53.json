[{"sloka":"[Vasishta entertains Viswamitra and his army--Viswamitra asks Vasishta for Kamadhenu-- Vasishta declines.]ఏవముక్తా వసిష్ఠేన శబలా శత్రుసూదన.విదధే కామధుక్కామాన్యస్య యస్య యథేప్సితమ్৷৷1.53.1৷৷"},{"sloka":"ఇక్షూన్మధూం స్తథా లాజాన్మైరేయాంశ్చ వరాసనాన్.పానాని చ మహార్హాణి భక్ష్యాంశ్చోచ్చావచాం స్తథా৷৷1.53.2৷৷"},{"sloka":"ఉష్ణాఢ్యస్యోదనస్యాత్ర రాశయ: పర్వతోపమా:.మృష్టాన్నాని చ సూపాశ్చ దధికుల్యాస్తథైవ చ৷৷1.53.3৷৷నానాస్వాదురసానాం చ షాడబానాం తథైవ చ.భాజనాని సుపూర్ణాని గౌడాని చ సహస్రశ:৷৷1.53.4৷৷"},{"sloka":"సర్వమాసీత్సుసన్తుష్ఠం హృష్టపుష్టజనాయుతమ్.విశ్వామిత్రబలం రామ వసిష్ఠేనాభితర్పితమ్৷৷1.53.5৷৷"},{"sloka":"విశ్వామిత్రోపి రాజర్షిర్హృష్ట: పుష్టస్తదాభవత్ .                      సాన్త:పురవరో రాజా సబ్రాహ్మణపురోహిత:৷৷1.53.6৷৷"},{"sloka":"సామాత్యో మన్త్రిసహితస్సభృత్య: పూజితస్తదా.యుక్త: పరమహర్షేణ వసిష్ఠమిదమబ్రవీత్৷৷1.53.7৷৷"},{"sloka":"పూజితోహం త్వయా బ్రహ్మన్ పూజార్హేణ సుసత్కృత:.శ్రూయతామభిధాస్యామి వాక్యం వాక్యవిశారద!৷৷1.53.8৷৷"},{"sloka":"గవాం శతసహస్రేణ దీయతాం శబలా మమ.రత్నం హి భగవన్నేతద్రత్నహారీ చ ప్రార్థివ:৷৷1.53.9৷৷తస్మాన్మే శబలాం దేహి మమైషా ధర్మతో ద్విజ!."},{"sloka":"ఏవముక్తస్తు భగవాన్వసిష్ఠో మునిసత్తమ:.విశ్వామిత్రేణ ధర్మాత్మా ప్రత్యువాచ మహీపతిమ్৷৷1.53.10৷৷ "},{"sloka":"నాహం శతసహస్రేణ నాపి కోటిశతైర్గవామ్.రాజన్! దాస్యామి శబలాం రాశిభీ రజతస్య చ ৷৷1.53.11৷৷"},{"sloka":"న పరిత్యాగమర్హేయం మత్సకాశాదరిన్దమ !.శాశ్వతీ శబలా మహ్యం కీర్తిరాత్మవతో యథా৷৷1.53.12৷৷"},{"sloka":"అస్యాం హవ్యం చ కవ్యం చ ప్రాణయాత్రా తథైవ  చ.ఆయత్తమగ్నిహోత్రం చ బలిర్హోమస్తథైవ చ৷৷1.53.13৷৷"},{"sloka":"స్వాహాకారవషట్కారౌ విద్యాశ్చ వివిధా స్తథా.ఆయత్తమత్ర రాజర్షే సర్వమేతన్న సంశయ:৷৷1.53.14৷৷"},{"sloka":"సర్వస్వమేతత్సత్యేన మమ తుష్టికరీ సదా.కారణైర్బహుభీ రాజన్న దాస్యే శబలాం తవ৷৷1.53.15৷৷"},{"sloka":"వసిష్ఠేనైవముక్తస్తు విశ్వామిత్రోబ్రవీత్తత:.సంరబ్ధతరమత్యర్థం వాక్యం వాక్యవిశారద:৷৷1.53.16৷৷"},{"sloka":"హైరణ్యకక్ష్యాగ్రైవేయాన్ సువర్ణాఙ్కుశభూషితాన్.దదామి కుఞ్జరాంస్తేషాం సహస్రాణి చతుర్దశ৷৷1.53.17৷৷"},{"sloka":"హైరణ్యానాం రథానాం చ శ్వేతాశ్వానాం చతుర్యుజామ్.దదామి తే శతాన్యష్టౌ కిఙ్కిణీకవిభూషితాన్৷৷1.53.18৷৷"},{"sloka":"హయానాం దేశజాతానాం కులజానాం మహౌజసామ్.సహస్రమేకం దశ చ దదామి తవ సువ్రత!৷৷1.53.19৷৷"},{"sloka":"నానావర్ణవిభక్తానాం వయస్స్థానాం తథైవ చ .దదామ్యేకాం గవాం కోటిం శబలా దీయతాం మమ৷৷1.53.20৷৷ "},{"sloka":"యావదిచ్ఛసి రత్నం వా హిరణ్యం వా ద్విజోత్తమ!.తావద్దదామి తత్సర్వం శబలా దీయతాం మమ৷৷1.53.21৷৷"},{"sloka":"ఏవముక్తస్తు భగవాన్ విశ్వామిత్రేణ ధీమతా. న దాస్యామీతి శబలాం ప్రాహ రాజన్ కథఞ్చన৷৷1.53.22৷৷"},{"sloka":"ఏతదేవ హి మే రత్నమేతదేవ హి మే ధనమ్.ఏతదేవ హి సర్వస్వమేతదేవ హి జీవితమ్৷৷1.53.23৷৷"},{"sloka":"దర్శశ్చ పూర్ణమాసశ్చ యజ్ఞాశ్చైవాప్తదక్షిణా:.ఏతదేవ హి మే రాజన్ వివిధాశ్చ క్రియాస్తథా৷৷1.53.24৷৷"},{"sloka":"అదోమూలా: క్రియాస్సర్వా మమ రాజన్న సంశయ:.బహునా కిం ప్రలాపేన న దాస్యే కామదోహినీమ్৷৷1.53.25৷৷"}]