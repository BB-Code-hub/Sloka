[{"sloka":"[Viswamitra attempts to take Kamadhenu by force--Kamadhenu creates hordes of warriors --- the army of Viswamitra gets killed.] కామధేనుం వసిష్ఠోపి యదా న త్యజ్యతే ముని:.తదాస్య శబలాం రామ విశ్వామిత్రోన్వకర్షత৷৷1.54.1৷৷"},{"sloka":"నీయమానా తు శబలా రామ రాజ్ఞా మహాత్మనా.దు:ఖితా చిన్తయామాస రుదన్తీ శోకకర్శితా৷৷1.54.2৷৷"},{"sloka":"పరిత్యక్తా వసిష్ఠేన కిమహం సుమహాత్మనా.యాహం రాజభటైర్దీనా హ్రియేయ భృశదు:ఖితా৷৷1.54.3৷৷"},{"sloka":"కిం మయాపకృతం తస్య మహర్షేర్భావితాత్మన:.యన్మామనాగసం భక్తామిష్టాం త్యజతి ధార్మిక:৷৷1.54.4৷৷"},{"sloka":"ఇతి సా చిన్తయిత్వా తు వినిశ్శ్వస్య పున:పున:.నిర్ధూయ తాంస్తదా భృత్యాన్ శతశశ్శత్రుసూదన .జగామానిలవేగేన పాదమూలం మహాత్మన:৷৷1.54.5৷৷"},{"sloka":"శబలా సా రుదన్తీ చ క్రోశన్తీ చేదమబ్రవీత్.వసిష్ఠస్యాగ్రతస్స్థిత్వా మేఘదున్దుభిరావిణీ৷৷1.54.6৷৷"},{"sloka":"భగవన్ కిం పరిత్యక్తా త్వయాహం బ్రహ్మణస్సుత!.యస్మాద్రాజభృతా మాం హి నయన్తే త్వత్సకాశత:৷৷1.54.7৷৷"},{"sloka":"ఏవముక్తస్తు బ్రహ్మర్షిరిదం వచనమబ్రవీత్.శోకసన్తప్తహృదయాం స్వసారమివ దు:ఖితామ్৷৷1.54.8৷৷"},{"sloka":"న త్వాం త్యజామి శబలే! నాపి మేపకృతం త్వయా.ఏష త్వాం నయతే రాజా బలోన్మత్తో మహాబల:৷৷1.54.9৷৷"},{"sloka":"న హి తుల్యం బలం మహ్యం రాజా త్వద్య విశేషత:.బలీ రాజా క్షత్రియశ్చ పృథివ్యా: పతిరేవ చ৷৷1.54.10৷৷     "},{"sloka":"ఇయమక్షౌహిణీ పూర్ణా సవాజిరథసఙ్కులా.హస్తిధ్వజసమాకీర్ణా తేనాసౌ బలవత్తర:৷৷1.54.11৷৷"},{"sloka":"ఏవముక్తా వసిష్ఠేన ప్రత్యువాచ వినీతవత్.వచనం వచనజ్ఞా సా బ్రహ్మర్షిమమితప్రభమ్৷৷1.54.12৷৷"},{"sloka":"న బలం క్షత్రియస్యాహుర్బ్రాహ్మణో బలవత్తర:.బ్రహ్మన్ బ్రహ్మబలం దివ్యం క్షత్రాత్తు బలవత్తరమ్৷৷1.54.13৷৷"},{"sloka":"అప్రమేయబలం తుభ్యం న త్వయా బలవత్తర:.విశ్వామిత్రో మహావీర్యస్తేజ స్తవ దురాసదమ్৷৷1.54.14৷৷"},{"sloka":"నియుఙ్క్ష్వ మాం మహాభాగ త్వద్బ్రహ్మబలసమ్భృతామ్.తస్య దర్పబలం యత్తన్నాశయామి దురాత్మన:৷৷1.54.15৷৷"},{"sloka":"ఇత్యుక్తస్తు తయా రామ వసిష్ఠ స్సుమహాయశా:.సృజస్వేతి తదోవాచ బలం పరబలార్దనమ్৷৷1.54.16৷৷"},{"sloka":"తస్య తద్వచనం శ్రుత్వా సురభిస్సాసృజత్తదా৷৷1.54.17৷৷తస్యా హుమ్భారవోత్సృష్టా: పప్లవాశ్శతశో నృప. నాశయన్తి బలం సర్వం విశ్వామిత్రస్య పశ్యత:৷৷1.54.18৷৷"},{"sloka":"బలం భగ్నం తతో దృష్ట్వా రథేనాక్రమ్య కౌశిక:.స రాజా పరమక్రుద్ధో రోషవిస్ఫారితేక్షణ:.పప్లవాన్నాశయామాస శస్త్రైరుచ్చావచైరపి৷৷1.54.19৷৷"},{"sloka":"విశ్వామిత్రార్దితాన్ దృష్ట్వా పప్లవాఞ్ఛతశస్తదా.భూయ ఏవాసృజత్కోపాచ్ఛకాన్ యవనమిశ్రితాన్৷৷1.54.20৷৷"},{"sloka":"తైరాసీత్ సంవృతా భూమి శ్శకైర్యవనమిశ్రితై:.ప్రభావద్భిర్మహావీర్యైర్హేమకిఞ్జల్కసన్నిభై:৷৷1.54.21৷৷ "},{"sloka":"దీర్ఘాసిపట్టిశధరైఃమవర్ణామ్బరావృతై:.నిర్దగ్ధం తద్బలం సర్వం ప్రదీప్తైరివ పావకై:৷৷1.54.22৷৷"},{"sloka":"తతోస్త్రాణి మహాతేజా విశ్వామిత్రో ముమోచ హ.తైస్తైర్యవనకామ్భోజా: పప్లవాశ్చాకులీకృతా:৷৷1.54.23৷৷"}]