[{"sloka":"[Vasishta destroys the weapons employed by Viswamitra with his Brahmadanda -- Viswamitra undertakes austerities to acquire brahminhood.]ఏవముక్తో వసిష్ఠేన విశ్వామిత్రో మహాబల:.ఆగ్నేయమస్త్రముత్క్షిప్య తిష్ఠ తిష్ఠేతి చాబ్రవీత్৷৷1.56.1৷৷"},{"sloka":"బ్రహ్మదణ్డం సముత్క్షిప్య కాలదణ్డమివాపరమ్.వసిష్ఠో భగవాన్ క్రోధాదిదం వచనమబ్రవీత్৷৷1.56.2৷৷"},{"sloka":"క్షత్రబన్ధో స్థితోస్మ్యేష యద్బలం తద్విదర్శయ.నాశయామ్యద్య తే దర్పం శస్త్రస్య తవ గాధిజ!৷৷1.56.3৷৷"},{"sloka":"క్వ చ తే క్షత్రియబలం క్వ చ బ్రహ్మబలం మహత్.పశ్య బ్రహ్మబలం దివ్యం మమ క్షత్రియపాంసన!৷৷1.56.4৷৷"},{"sloka":"తస్యాస్త్రం గాధిపుత్రస్య ఘోరమాగ్నేయముద్యతమ్.బ్రహ్మదణ్డేన తచ్ఛాన్తమగ్నేర్వేగ ఇవామ్భసా৷৷1.56.5৷৷"},{"sloka":"వారుణం చైవ రౌద్రం చ ఐన్ద్రం పాశుపతం తథా.ఐషీకం చాపి చిక్షేప కుపితో గాధినన్దన:৷৷1.56.6৷৷"},{"sloka":"మానవం మోహనం చైవ గాన్ధర్వం స్వాపనం తథా.జృమ్భణం మాదనం చైవ సంతాపనవిలాపనే৷৷1.56.7৷৷శోషణం దారణం చైవ వజ్రమస్త్రం సుదుర్జయమ్.బ్రహ్మపాశం కాలపాశం వారుణం పాశమేవ చ৷৷1.56.8৷৷పైనాకాస్త్రం చ దయితం శుష్కార్ద్రే అశనీ ఉభే.దణ్డాస్త్రమథ పైశాచం క్రౌఞ్చమస్త్రం తథైవ చ৷৷1.56.9৷৷ధర్మచక్రం కాలచక్రం విష్ణుచక్రం తథైవ చ.వాయవ్యం మథనం చైవ అస్త్రం హయశిరస్తథా৷৷1.56.10৷৷శక్తిద్వయం చ చిక్షేప కఙ్కాలం ముసలం తథా. 560వైద్యాధరం మహాస్త్రం చ కాలాస్త్రమథ దారుణమ్৷৷1.56.11৷৷త్రిశూలమస్త్రం ఘోరం చ కాపాలమథ కఙ్కణమ్.ఏతాన్యస్త్రాణి చిక్షేప సర్వాణి రఘునన్దన৷৷1.56.12৷৷ వసిష్ఠే జపతాం శ్రేష్ఠే తదద్భుతమివాభవత్."},{"sloka":"తాని సర్వాణి దణ్డేన గ్రసతే బ్రహ్మణస్సుత:৷৷1.56.13৷৷తేషు శాన్తేషు బ్రహ్మాస్త్రం క్షిప్తవాన్ గాధినన్దన:."},{"sloka":"తదస్త్రముద్యతం దృష్ట్వా దేవాస్సాగ్నిపురోగమా:৷৷1.56.14৷৷దేవర్షయశ్చ సమ్భ్రాన్తాగన్ధర్వాస్సమహోరగా:.త్రైలోక్యమాసీత్సన్తప్తం బ్రహ్మాస్త్రే సముదీరితే৷৷1.56.15."},{"sloka":"తదప్యస్త్రం మహాఘోరం బ్రహ్మం బ్రాహ్మేణ తేజసా .వసిష్ఠో గ్రసతే సర్వం బ్రహ్మదణ్డేన రాఘవ!৷৷1.56.16৷৷"},{"sloka":"బ్రహ్మాస్త్రం గ్రసమానస్య వసిష్ఠస్య మహాత్మన:.త్రైలోక్యమోహనం రౌద్రం రూపమాసీత్సుదారుణమ్৷৷1.56.17৷৷"},{"sloka":"రోమకూపేషు సర్వేషు వసిష్ఠస్య మహాత్మన:.మరీచ్య ఇవ నిష్పేతురగ్నేర్ధూమాకులార్చిష:৷৷1.56.18৷৷"},{"sloka":"ప్రాజ్వలద్బ్రహ్మదణ్డశ్చ వసిష్ఠస్య కరోద్యత:.విధూమ ఇవ కాలాగ్నిర్యమదణ్డ ఇవాపర:৷৷1.56.19৷৷"},{"sloka":"తతోస్తువన్ మునిగణా వసిష్ఠం జపతాం వరమ్.అమోఘం తే బలం బ్రహ్మన్ తేజో ధారయ తేజసా৷৷1.56.20৷৷"},{"sloka":"నిగృహీతస్త్వయా బ్రహ్మన్! విశ్వామిత్రో మహాతపా:.ప్రసీద జపతాం శ్రేష్ఠ! లోకాస్సన్తు గతవ్యథా:৷৷1.56.21৷৷  "},{"sloka":"ఏవముక్తో మహాతేజాశ్శమం చక్రే మహాతపా:.విశ్వామిత్రోపి నికృతో వినిశ్వస్యేదమబ్రవీత్৷৷1.56.22৷৷"},{"sloka":"ధిగ్బలం క్షత్రియబలం బ్రహ్మతేజో బలం బలమ్.ఏకేన బ్రహ్మదణ్డేన సర్వాస్త్రాణి హతాని మే৷৷1.56.23৷৷"},{"sloka":"తదేతత్సమవేక్ష్యాహం ప్రసన్నేన్ద్రియమానస:.తపో మహత్సమాస్థాస్యే యద్వై బ్రహ్మత్వకారణమ్৷৷1.56.24৷৷"}]