[{"sloka":"[Viswamitra  invites the sages to perform the sacrifice - curses the sons of Vasishta and Mahodaya.]ఉక్తవాక్యం తు రాజానం కృపయా కుశికాత్మజ:.అబ్రవీన్మధురం వాక్యం సాక్షాచ్చణ్డాలరూపిణమ్৷৷1.59.1৷৷"},{"sloka":"ఐక్ష్వాక స్వాగతం వత్స జానామి త్వాం సుధార్మికమ్ .శరణం తే భవిష్యామి మా భైషీర్నృపపుఙ్గవ!৷৷1.59.2৷৷"},{"sloka":"అహమామన్త్రయే సర్వాన్మహర్షీన్పుణ్యకర్మణ:.యజ్ఞసాహ్యకరాన్ రాజన్! తతో యక్ష్యసి నిర్వృత:৷৷1.59.3৷৷"},{"sloka":"గురుశాపకృతం రూపం యదిదం త్వయి వర్తతే .అనేన సహ రూపేణ సశరీరో గమిష్యసి৷৷1.59.4৷৷"},{"sloka":"హస్తప్రాప్తమహం మన్యే స్వర్గం తవ నరాధిప!.యస్త్వం కౌశికమాగమ్య శరణ్యం శరణాగత:৷৷1.59.5৷৷"},{"sloka":"ఏవముక్త్వా మహాతేజా: పుత్రాన్ పరమధార్మికాన్.వ్యాదిదేశ మహాప్రాజ్ఞాన్ యజ్ఞసమ్భారకారణాత్৷৷1.59.6৷৷"},{"sloka":"సర్వాన్ శిష్యాన్ సమాహూయ వాక్యమేతదువాచ హ.సర్వానృషిగణాన్వత్సా ఆనయధ్వం మమాజ్ఞయా.సశిష్యసుహృదశ్చైవ సర్త్విజ స్సబహుశ్రుతాన్৷৷1.59.7৷৷"},{"sloka":"యదన్యో వచనం బ్రూయాన్మద్వాక్యబలచోదిత:.తత్సర్వమఖిలేనోక్తం మమాఖ్యేయమనాదృతమ్৷৷1.59.8৷৷"},{"sloka":"తస్య తద్వచనం శ్రుత్వా దిశో జగ్ముస్తదాజ్ఞయా.ఆజగ్మురథ దేశేభ్య స్సర్వేభ్యో బ్రహ్మవాదిన:৷৷1.59.9৷৷"},{"sloka":"తే చ శిష్యా: సమాగమ్య మునిం జ్వలితతేజసమ్.ఊచుశ్చవచనం సర్వే సర్వేషాం బ్రహ్మవాదినామ్৷৷1.59.10৷৷  "},{"sloka":"శ్రుత్వా తే వచనం సర్వే సమాయాన్తి ద్విజాతయ:.సర్వదేశేషు చాగచ్ఛన్ వర్జయిత్వా మహోదయమ్৷৷1.59.11৷৷"},{"sloka":"వాసిష్ఠం తచ్ఛతం సర్వం క్రోధపర్యాకులాక్షరమ్.యదాహ వచనం సర్వం శృణు త్వం మునిపుఙ్గవ!৷৷1.59.12৷৷"},{"sloka":"క్షత్రియో యాజకో యస్య చణ్డాలస్య విశేషత:.కథం సదసి భోక్తారో హవిస్తస్య సురర్షయ:৷৷1.59.13৷৷"},{"sloka":"బ్రాహ్మణా వా మహాత్మానో భుక్త్వా చణ్డాలభోజనమ్.కథం స్వర్గం గమిష్యన్తి విశ్వామిత్రేణ పాలితా:৷৷1.59.14৷৷"},{"sloka":"ఏతద్వచననైష్ఠుర్యమూచు స్సంరక్తలోచనా:.వాసిష్ఠా మునిశార్దూల సర్వే తే సమహోదయా:৷৷1.59.15৷৷"},{"sloka":"తేషాం తద్వచనం శ్రుత్వా సర్వేషాం మునిపుఙ్గవ:.క్రోధసంరక్తనయన స్సరోషమిదమబ్రవీత్৷৷1.59.16৷৷"},{"sloka":"యే దూషయన్త్యదుష్టం మాం తప ఉగ్రం సమాస్థితమ్.భస్మీభూతా దురాత్మానో భవిష్యన్తి న సంశయ:৷৷1.59.17৷৷ "},{"sloka":"అద్య తే కాలపాశేన నీతా వైవస్వతక్షయమ్.సప్తజాతిశతాన్యేవ మృతపస్సన్తు సర్వశ:৷৷1.59.18৷৷"},{"sloka":"శ్వమాంసనియతాహారా ముష్టికా నామ నిర్ఘృణా:.వికృతాశ్చ విరూపాశ్చ లోకాననుచరన్త్విమాన్৷৷1.59.19৷৷"},{"sloka":"మహోదయస్తు దుర్బుద్ధిర్మామదూష్యం హ్యదూషయత్.దూషిత స్సర్వలోకేషు నిషాదత్వం గమిష్యతి৷৷1.59.20৷৷ "},{"sloka":"ప్రాణాతిపాతనిరతో నిరనుక్రోశతాం గత:.దీర్ఘకాలం మమ క్రోధాద్దుర్గతిం వర్తయిష్యతి৷৷1.59.21৷৷"},{"sloka":"ఏతావదుక్త్వా వచనం విశ్వామిత్రో మహాతపా:.విరరామ మహాతేజా ఋషిమధ్యే మహాముని:৷৷1.59.22৷৷"}]