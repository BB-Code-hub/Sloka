[{"sloka":"[Trisanku ascends to heaven and gets  expelled by Indra-Viswamitra  creates another heaven for him]తపోబలహతాన్ కృత్వా వాసిష్ఠాన్ సమహోదయాన్.ఋషిమధ్యే మహాతేజా విశ్వామిత్రోభ్యభాషత৷৷1.60.1৷৷"},{"sloka":"అయమిక్ష్వాకుదాయాదస్త్రిశంకురితి విశ్రుత:.ధర్మిష్ఠశ్చ వదాన్యశ్చ మాం చైవ శరణం గత:৷৷1.60.2৷৷తేనానేన శరీరేణ దేవలోకజిగీషయా."},{"sloka":"యథాయం స్వశరీరేణ స్వర్గలోకం గమిష్యతి৷৷1.60.3৷৷తథా ప్రవర్త్యతాం యజ్ఞే భవద్భిశ్చ మయా సహ."},{"sloka":"విశ్వామిత్రవచ శ్శ్రుత్వా సర్వ ఏవ మహర్షయ:৷৷1.60.4৷৷ఊచుస్సమేత్య సహితా ధర్మజ్ఞా ధర్మసంహితమ్."},{"sloka":"అయం కుశికదాయాదో ముని: పరమకోపన:৷৷1.60.5৷৷యదాహ వచనం సమ్యగేతత్కార్యం న సంశయ:.అగ్నికల్పో హి భగవాన్ శాపం దాస్యతి రోషిత:৷৷1.60.6৷৷"},{"sloka":"తస్మాత్ప్రవర్త్యతాం యజ్ఞ స్సశరీరో యథా దివమ్.గచ్ఛేదిక్ష్వాకుదాయాదో విశ్వామిత్రస్య తేజసా৷৷1.60.7৷৷తథా ప్రవర్త్యతాం యజ్ఞ స్సర్వే సమధితిష్ఠత."},{"sloka":"ఏవముక్త్వా మహర్షయః చక్రుస్తాస్తా:క్రియాస్తదా৷৷1.60.8৷৷యాజకశ్చ మహాతేజా విశ్వామిత్రోభవత్క్రతౌ. "},{"sloka":"ఋత్విజశ్చానుపూర్వ్యేణ మన్త్రవన్మన్త్రకోవిదా:৷৷1.60.9৷৷చక్రు: కర్మాణి సర్వాణి యథాకల్పం యథావిధి."},{"sloka":"తత: కాలేన మహతా విశ్వామిత్రో మహాతపా:৷৷1.60.10৷৷ చకారావాహనం తత్ర భాగార్థం సర్వదేవతా:."},{"sloka":"నాభ్యాగమంస్తదాహూతా భాగార్థం సర్వదేవతా:৷৷1.60.11৷৷తత: క్రోధసమావిష్టో విశ్వామిత్రో మహాముని:.స్రువముద్యమ్య సక్రోధస్త్రిశఙ్కుమిదమబ్రవీత్৷৷1.60.12৷৷ "},{"sloka":"పశ్య మే తపసో వీర్యం స్వార్జితస్య నరేశ్వర! .ఏష త్వాం సశరీరేణ నయామి స్వర్గమోజసా৷৷1.60.13৷৷దుష్ప్రాపం సశరీరేణ దివం గచ్ఛ నరాధిప."},{"sloka":"స్వార్జితం కిఞ్చిదప్యస్తి మయా హి తపస:ఫలమ్৷৷1.60.14৷৷ రాజన్ స్వతేజసా తస్య సశరీరో దివం వ్రజ."},{"sloka":"ఉక్తవాక్యే మునౌ తస్మిన్ సశరీరో నరేశ్వర:৷৷1.60.15৷৷దివం జగామ కాకుత్స్థ మునీనాం పశ్యతాం తదా."},{"sloka":"దేవలోకగతం దృష్ట్వా త్రిశఙ్కుం పాకశాసన:৷৷1.60.16৷৷సహ సర్వైస్సురగణైరిదం వచనమబ్రవీత్."},{"sloka":"త్రిశఙ్కో గచ్ఛ భూయస్త్వం నాసి స్వర్గకృతాలయ:৷৷1.60.17৷৷గురుశాపహతో మూఢ! పత భూమిమవాక్ఛిరా:. "},{"sloka":"ఏవముక్తో మహేన్ద్రేణ త్రిశఙ్కురపతత్పున:৷৷1.60.18৷৷విక్రోశమానస్త్రాహీతి విశ్వామిత్రం తపోధనమ్."},{"sloka":"తచ్ఛ్రుత్వా వచనం తస్య క్రోశమానస్య కౌశిక:৷৷1.60.19৷৷రోషమాహారయత్తీవ్రం తిష్ఠ తిష్ఠేతి చాబ్రవీత్."},{"sloka":"ఋషిమధ్యే స తేజస్స్వీ ప్రజాపతిరివాపర:৷৷1.60.20৷৷సృజన్ దక్షిణమార్గస్థాన్ సప్తర్షీనపరాన్ పున:.నక్షత్రమాలామపరామసృజత్క్రోధమూర్చ్ఛిత:৷৷1.60.21৷৷దక్షిణాం దిశమాస్థాయ మునిమధ్యే మహాయశా:."},{"sloka":"సృష్ట్వా నక్షత్రవంశం చ క్రోధేన కలుషీకృత:৷৷1.60.22৷৷అన్యమిన్ద్రం కరిష్యామి లోకో వా స్యాదనిన్ద్రక:.దైవతాన్యపి స క్రోధా త్స్రష్టుం సముపచక్రమే৷৷1.60.23৷৷ "},{"sloka":"తత: పరమసమ్భ్రాన్తాస్సర్షిసఙ్ఘాస్సురాసురా:.విశ్వామిత్రం మహాత్మానమూచు: సానునయం వచ:৷৷1.60.24৷৷"},{"sloka":"అయం రాజా మహాభాగ గురుశాపపరిక్షత: .సశరీరో దివం యాతుం నార్హత్యేవ తపోధన! ৷৷1.60.25৷৷ "},{"sloka":"తేషాం తద్వచనం శ్రుత్వా దేవానాం మునిపుఙ్గవ: .అబ్రవీత్సుమహద్వాక్యం కౌశిక: సర్వదేవతా:৷৷1.60.26৷৷"},{"sloka":"సశరీరస్య భద్రం వస్త్రిశఙ్కోరస్య భూపతే:.ఆరోహణం ప్రతిజ్ఞాయ నానృతం కర్తుముత్సహే৷৷1.60.27৷৷"},{"sloka":"స్వర్గోస్తు సశరీరస్య త్రిశఙ్కోరస్య శాశ్వత:.నక్షత్రాణి చ సర్వాణి మామకాని ధ్రువాణ్యథ৷৷1.60.28৷৷యావల్లోకా ధరిష్యన్తి తిష్ఠన్త్వేతాని సర్వశ:.మత్కృతాని సురా స్సర్వే తదనుజ్ఞాతుమర్హథ৷৷1.60.29৷৷"},{"sloka":"ఏవముక్తా: సురాస్సర్వే ప్రత్యూచుర్మునిపుఙ్గవమ్.ఏవం భవతు భద్రం తే తిష్ఠన్త్వేతాని సర్వశ:৷৷1.60.30৷৷                గగనే తాన్యనేకాని వైశ్వానరపథాద్బహి:.నక్షత్రాణి మునిశ్రేష్ఠ తేషు జ్యోతిష్షు జాజ్వలన్৷৷1.60.31৷৷అవాక్ఛిరాస్త్రిశఙ్కుశ్చ తిష్ఠత్వమరసన్నిభ:."},{"sloka":"అనుయాస్యన్తి చైతాని జ్యోతీంషి నృపసత్తమమ్৷৷1.60.32৷৷కృతార్థం కీర్తిమన్తం చ స్వర్గలోకగతం యథా."},{"sloka":"విశ్వామిత్రస్తు ధర్మాత్మా సర్వదేవైరభిష్టుత:৷৷1.60.33৷৷ఋషిభిశ్చ మహాతేజా బాఢమిత్యాహ దేవతా:. "},{"sloka":"తతో దేవా మహాత్మానో మునయశ్చ తపోధనా:.జగ్ముర్యథాగతం సర్వే యజ్ఞస్యాన్తే నరోత్తమ!৷৷1.60.34৷৷"}]