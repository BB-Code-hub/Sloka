[{"sloka":"[Indra steals King Ambarisha 's sacrificial horse -- sage Richika's middle son offers himself for sacrifice.]విశ్వామిత్రో మహాత్మాథ ప్రస్థితాన్ ప్రేక్ష్య తానృషీన్.అబ్రవీన్నరశార్దూలస్సర్వాంస్తాన్వనవాసిన:৷৷1.61.1৷৷"},{"sloka":"మహాన్విఘ్న: ప్రవృత్తోయం దక్షిణామాస్థితో దిశమ్.దిశమన్యాం ప్రపత్స్యామస్తత్ర తప్స్యామహే తప:৷৷1.61.2৷৷"},{"sloka":"పశ్చిమాయాం విశాలాయాం పుష్కరేషు మహాత్మన:.సుఖం తపశ్చరిష్యామ: పరం తద్ధి తపోవనమ్৷৷1.61.3৷৷"},{"sloka":"ఏవముక్త్వా మహాతేజా: పుష్కరేషు మహాముని:.తప ఉగ్రం దురాధర్షం తేపే మూలఫలాశన:৷৷1.61.4৷৷"},{"sloka":"ఏతస్మిన్నేవ కాలే తు అయోధ్యాధిపతిర్నృప:.అమ్బరీష ఇతి ఖ్యాతో యష్టుం సముపచక్రమే৷৷1.61.5৷৷"},{"sloka":"తస్య వై యజమానస్య పశుమిన్ద్రో జహార హ.ప్రణష్టే తు పశౌ విప్రో రాజానమిదమబ్రవీత్৷৷1.61.6৷৷"},{"sloka":"పశురద్య హృతో రాజన్! ప్రణష్టస్తవ దుర్నయాత్ .అరక్షితారం రాజానం ఘ్నన్తి దోషా నరేశ్వర ৷৷1.61.7৷৷"},{"sloka":"ప్రాయశ్చిత్తం మహద్ధ్యేతన్నరం వా పురుషర్షభ !.ఆనయస్వ పశుం శీఘ్రం యావత్కర్మ ప్రవర్తతే৷৷1.61.8৷৷"},{"sloka":"ఉపాధ్యాయవచశ్శ్రుత్వా స రాజా పురుషర్షభ!.అన్వియేష మహాబుద్ధి: పశుం గోభిస్సహస్రశ:৷৷1.61.9৷৷"},{"sloka":"దేశాన్ జనపదాంస్తాం స్తాన్నగరాణి వనాని చ.ఆశ్రమాణి చ పుణ్యాని మార్గమాణో మహీపతి: ৷৷1.61.10৷৷ స పుత్రసహితం తాత సభార్యం రఘునన్దన .భృగుతుందే సమాసీనమృచీకం సన్దదర్శ హ৷৷1.61.11৷৷"},{"sloka":"తమువాచ మహాతేజా: ప్రణమ్యాభిప్రసాద్య చ.బ్రహ్మర్షిం తపసా దీప్తం రాజర్షిరమితప్రభ:৷৷1.61.12৷৷పృష్ట్వా సర్వత్ర కుశలమృచీకం తమిదం వచ:."},{"sloka":"గవాం శతసహస్రేణ విక్రీణీషే సుతం యది৷৷1.61.13৷৷పశోరర్థే మహాభాగ! కృతకృత్యోస్మి భార్గవ!."},{"sloka":"సర్వే పరిసృతా దేశా యాజ్ఞీయం న లభే పశుమ్৷৷1.61.14৷৷దాతుమర్హసి మూల్యేన సుతమేకమితో మమ.4"},{"sloka":"ఏవముక్తో మహాతేజా ఋచీకస్త్వబ్రవీద్వచ:৷৷1.61.15৷৷నాహం జ్యేష్ఠం నరశ్రేష్ఠ విక్రీణీయాం కథఞ్చన."},{"sloka":"ఋచీకస్య వచశ్శ్రుత్వా తేషాం మాతా మహాత్మనామ్৷৷1.61.16৷৷ఉవాచ నరశార్దూలమమ్బరీషం తపస్వినీ."},{"sloka":"అవిక్రేయం సుతం జ్యేష్ఠం భగవానాహ భార్గవ:৷৷1.61.17৷৷మమాపి దయితం విద్ధి కనిష్ఠం శునకం నృప!.తస్మాత్కనీయసం పుత్రం న దాస్యే తవ పార్థివ! ৷৷1.61.18৷৷"},{"sloka":"ప్రాయేణ హి నరశ్రేష్ఠ జ్యేష్ఠా: పితృషు వల్లభా:.మాతృాం తు కనీయాంసస్తస్మాద్రక్షే కనీయసమ్ ৷৷1.61.19৷৷"},{"sloka":"ఉక్తవాక్యే మునౌ తస్మిన్ మునిపత్న్యాం తథైవ చ.శునశ్శేఫస్స్వయం రామ! మధ్యమో వాక్యమబ్రవీత్৷৷1.61.20৷৷"},{"sloka":"పితా జ్యేష్ఠమవిక్రేయం మాతా చాహ కనీయసమ్.విక్రీతం మధ్యమం మన్యే రాజన్ పుత్రం నయస్వ మామ్৷৷1.61.21৷৷ "},{"sloka":"గవాం శతసహస్రేణ శునశ్శేఫం నరేశ్వర:.గృహీత్వా పరమప్రీతో జగామ రఘునన్దన ৷৷1.61.22৷৷ "},{"sloka":"అమ్బరీషస్తు రాజర్షీ రథమారోప్య సత్వర:.శునశ్శేఫం మహాతేజా జగామాశు మహాయశా:৷৷1.61.23৷৷"}]