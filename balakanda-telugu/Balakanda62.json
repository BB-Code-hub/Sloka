[{"sloka":"[Viswamitra protects Sunassepha and continues his austerities.]శునశ్శేఫం నరశ్రేష్ఠ గృహీత్వా తు మహాయశా:.వ్యశ్రామ్యత్ పుష్కరే రాజా మధ్యాహ్నే రఘునన్దన!৷৷1.62.1৷৷"},{"sloka":"తస్య విశ్రమమాణస్య శునశ్శేఫో మహాయశా:.పుష్కరక్షేత్రమాగమ్య విశ్వామిత్రం దదర్శ హ৷৷1.62.2৷৷తప్యన్తమృషిభిస్సార్ధం మాతులం పరమాతుర:. "},{"sloka":"వివర్ణవదనో దీనస్తృష్ణయా చ శ్రమేణ చ৷৷1.62.3৷৷పపాతాఙ్కే మునేరాశు వాక్యం చేదమువాచ హ."},{"sloka":"న మేస్తి మాతా న పితా జ్ఞాతయో బాన్ధవా: కుత:৷৷1.62.4৷৷త్రాతుమర్హసి మాం సౌమ్య ధర్మేణ మునిపుఙ్గవ!."},{"sloka":"త్రాతా త్వం హి మునిశ్రేష్ఠ సర్వేషాం త్వం హి భావన:৷৷1.62.5৷৷రాజా చ కృతకార్యస్స్యాదహం దీర్ఘాయురవ్యయ:.స్వర్గలోకముపాశ్నీయాం తపస్తప్త్వాహ్యనుత్తమమ్৷৷1.62.6৷৷"},{"sloka":"త్వం మే నాథో హ్యనాథస్య భవ భవ్యేన చేతసా.పితేవ పుత్రం ధర్మాత్మం స్త్రాతుమర్హసి కిల్బిషాత్৷৷1.62.7৷৷"},{"sloka":"తస్య తద్వచనం శ్రుత్వా విశ్వామిత్రో మహాతపా:.సాన్త్వయిత్వా బహువిధం పుత్రానిదమువాచ హ৷৷1.62.8৷৷"},{"sloka":"యత్కృతే పితర: పుత్రాన్ జనయన్తి శుభార్థిన:.పరలోకహితార్థాయ తస్య కాలోయమాగత:৷৷1.62.9৷৷"},{"sloka":"అయం మునిసుతో బాలో మత్తశ్శరణమిచ్ఛతి.అస్య జీవితమాత్రేణ ప్రియం కురుత పుత్రకా:৷৷1.62.10৷৷"},{"sloka":"సర్వే సుకృతకర్మాణస్సర్వే ధర్మపరాయణా: .పశుభూతా నరేన్ద్రస్య తృప్తిమగ్నే: ప్రయచ్ఛత ৷৷1.62.11৷৷ "},{"sloka":"నాథవాంశ్చ శునశ్శేఫో యజ్ఞశ్చావిఘ్నితో భవేత్.దేవతాస్తర్పితాశ్చస్యుర్మమ చాపి కృతం వచ:৷৷1.62.12৷৷"},{"sloka":"మునేస్తు వచనం శ్రుత్వా మధుచ్ఛన్దాదయ స్సుతా:.                                        సాభిమానం నరశ్రేష్ఠ సలీలమిదమబ్రువన్৷৷1.62.13৷৷"},{"sloka":"కథమాత్మసుతాన్ హిత్వా త్రాయసేన్యసుతం విభో!.అకార్యమివ పశ్యామ శ్శ్వమాంస ఇవ భోజనే৷৷1.62.14৷৷"},{"sloka":"తేషాం తద్వచనం శ్రుత్వా పుత్రాణాం మునిపుఙ్గవ:.క్రోధసంరక్తనయనో వ్యాహర్తుముపచక్రమే৷৷1.62.15৷৷"},{"sloka":"నిస్సాధ్వసమిదం ప్రోక్తం ధర్మాదపి విగర్హితమ్.అతిక్రమ్య తు మద్వాక్యం దారుణం రోమహర్షణమ్৷৷1.62.16৷৷"},{"sloka":"శ్వమాంసభోజినస్సర్వే వాసిష్ఠా ఇవ జాతిషు.పూర్ణం వర్షసహస్రం తు పృథివ్యామనువత్స్యథ৷৷1.62.17৷৷"},{"sloka":"కృత్వా శాపసమాయుక్తాన్ పుత్రాన్ మునివరస్తథా.శునశ్శేఫమువాచార్తం కృత్వా రక్షాం నిరామయమ్৷৷1.62.18৷৷"},{"sloka":"పవిత్రపాశైరాసక్తో రక్తమాల్యానులేపన:.వైష్ణవం యూపమాసాద్య వాగ్భిరగ్నిముదాహర ৷৷1.62.19৷৷"},{"sloka":"ఇమే తు గాథే ద్వే దివ్యే గాయేథా మునిపుత్రక.అమ్బరీషస్య యజ్ఞేస్మింస్తత స్సిద్ధిమవాప్స్యసి৷৷1.62.20৷৷"},{"sloka":"శునశ్శేఫో గృహీత్వా తే ద్వే గాథే సుసమాహిత:.త్వరయా రాజసింహం తమమ్బరీషమువాచ హ৷৷1.62.21৷৷ "},{"sloka":"రాజసింహ మహాసత్త్వ శీఘ్రం గచ్ఛావహే సద:.నిర్వర్తయస్వ రాజేన్ద్ర దీక్షాం చ సముపావిశ৷৷1.62.22৷৷"},{"sloka":"తద్వాక్యమృషిపుత్రస్య శ్రుత్వా హర్షసముత్సుక: .జగామ నృపతి శ్శీఘ్రం యజ్ఞవాటమతన్ద్రిత:৷৷1.62.23৷৷"},{"sloka":"సదస్యానుమతే రాజా పవిత్రకృతలక్షణమ్.పశుం రక్తామ్బరం కృత్వా యూపే తం సమబన్ధయత్৷৷1.62.24৷৷"},{"sloka":"సబద్ధో వాగ్భిరగ్య్రాభిరభితుష్టావ వై సురౌ.ఇన్ద్రమిన్ద్రానుజం చైవ యథావన్మునిపుత్రక:৷৷1.62.25৷৷"},{"sloka":"తత: ప్రీత స్సహస్రాక్షో రహస్యస్తుతితర్పిత:.దీర్ఘమాయుస్తదా ప్రాదాచ్ఛునశ్శేఫాయ రాఘవ! ৷৷1.62.26৷৷"},{"sloka":"స చ రాజా నరశ్రేష్ఠ యజ్ఞస్య చ సమాప్తవాన్.ఫలం బహుగుణం రామ సహస్రాక్షప్రసాదజమ్৷৷1.62.27৷৷"},{"sloka":"విశ్వామిత్రో పి ధర్మాత్మా భూయస్తేపే మహాతపా:.పుష్కరేషు నరశ్రేష్ఠ దశవర్షశతాని చ৷৷1.62.28৷৷"}]