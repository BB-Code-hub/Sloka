[{"sloka":"[Viswamitra curses Rambha.]సురకార్యమిదం రమ్భే కర్తవ్యం సుమహత్త్వయా.లోభనం కౌశికస్యేహ కామమోహసమన్వితమ్৷৷1.64.1৷৷ "},{"sloka":"తథోక్తా సాప్సరా రామ సహస్రాక్షేణ ధీమతా.వ్రీడితా ప్రాఞ్జలిర్వాక్యం ప్రత్యువాచ సురేశ్వరమ్৷৷1.64.2৷৷"},{"sloka":"అయం సురపతే ఘోరో విశ్వామిత్రో మహాముని:.ఘోరముత్సృజతే క్రోధం మయి దేవ న సంశయ:৷৷1.64.3৷৷తతో హి మే భయం దేవ ప్రాసాదం కర్తుమర్హసి."},{"sloka":"ఏవముక్తస్తయా రామ రమ్భయా భీతయా తదా৷৷1.64.4৷৷తామువాచ సహస్రాక్షో వేపమానాం కృతాఞ్జలిమ్."},{"sloka":"మాభైషీ రమ్భే భద్రం తే కురుష్వ మమ శాసనమ్৷৷1.64.5৷৷కోకిలో హృదయగ్రాహీ మాధవే రుచిరద్రుమే.అహం కన్దర్పసహిత స్స్థాస్యామి తవ పార్శ్వత:৷৷1.64.6৷৷"},{"sloka":"త్వం హి రూపం బహుగుణం కృత్వా పరమభాస్వరమ్.తమృషిం కౌశికం రమ్భే భేదయస్వ తపస్వినమ్৷৷1.64.7৷৷ "},{"sloka":"సా శ్రుత్వా వచనం తస్య కృత్వా రూపమనుత్తమమ్.లోభయామాస లలితా విశ్వామిత్రం శుచిస్మితా৷৷1.64.8৷৷"},{"sloka":"కోకిలస్య చ శుశ్రావ వల్గు వ్యాహరత: స్వనమ్.సమ్ప్రహృష్టేన మనసా తత ఏనాముదైక్షత৷৷1.64.9৷৷"},{"sloka":"అథ తస్య చ శబ్దేన గీతేనాప్రతిమేన చ.దర్శనేన చ రమ్భాయా మునిస్సన్దేహమాగత:৷৷1.64.10৷৷"},{"sloka":"సహస్రాక్షస్య తత్కర్మ విజ్ఞాయ మునిపుఙ్గవ:.రమ్భాం క్రోధసమావిష్ట శ్శశాప కుశికాత్మజ:৷৷1.64.11৷৷ "},{"sloka":"యన్మాం లోభయసే రమ్భే కామక్రోధజయైషిణమ్.దశవర్షసహస్రాణి శైలీ స్థాస్యసి దుర్భగే ৷৷1.64.12৷৷"},{"sloka":"బ్రాహ్మణ స్సుమహాతేజా స్తపోబలసమన్విత:.ఉద్ధరిష్యతి రమ్భే త్వాం మత్క్రోధకలుషీకృతామ్৷৷1.64.13৷৷"},{"sloka":"ఏవముక్త్వా మహాతేజా విశ్వామిత్రో మహాముని:.అశక్నువన్ ధారయితుం క్రోధం సన్తాపమాగత:৷৷1.64.14৷৷"},{"sloka":"తస్య శాపేన మహతా రమ్భా శైలీ తదాభవత్.వచశ్శృత్వా చ కన్దర్పో మహర్షేస్స చ నిర్గత:৷৷1.64.15৷৷"},{"sloka":"కోపేన స మహాతేజాస్తపోపహరణే కృతే.ఇన్ద్రియైరజితై రామ! న లేభే శాన్తిమాత్మన:৷৷1.64.16৷৷"},{"sloka":"బభూవాస్య మనశ్చిన్తా తపోపహరణే కృతే .నైవ క్రోధం గమిష్యామి న చ వక్ష్యే కథఞ్చన৷৷1.64.17৷৷"},{"sloka":"అథవా నోచ్ఛవసిష్యామి సంవత్సరశతాన్యపి.అహం విశోషయిష్యామి హ్యాత్మానం విజితేన్ద్రియ:৷৷1.64.18৷৷"},{"sloka":"తావద్యావద్ధి మే ప్రాప్తం బ్రాహ్మణ్యం తపసార్జితమ్.అనుచ్ఛవసన్నభుఞ్జాన స్తిష్ఠేయం శాశ్వతీస్సమా:৷৷1.64.19৷৷న హి మే తప్యమానస్య క్షయం యాస్యన్తి మూర్తయ:."},{"sloka":"ఏవం వర్షసహస్రస్య దీక్షాం స మునిపుఙ్గవ:৷৷1.64.20৷৷చకారాప్రతిమాం లోకే ప్రతిజ్ఞాం రఘునన్దన!."}]