[{"sloka":"[Satananda completes his narration of how Viswamitra attains Brahmarshi status.]అథ హైమవతీం రామ దిశం త్యక్త్వా మహాముని:.పూర్వాం దిశమనుప్రాప్య తపస్తేపే సుదారుణమ్৷৷1.65.1৷৷"},{"sloka":"మౌనం వర్షసహస్రస్య కృత్వా వ్రతమనుత్తమమ్.చకారాప్రతిమం రామ తప: పరమదుష్కరమ్৷৷1.65.2৷৷"},{"sloka":"పూర్ణే వర్షసహస్రే తు కాష్ఠభూతం మహామునిమ్.విఘ్నైర్బహుభిరాధూతం క్రోధో నాన్తర ఆవిశత్৷৷1.65.3৷৷స కృత్వా నిశ్చయం రామ తప ఆతిష్టదవ్యయమ్."},{"sloka":"తస్య వర్షసహస్రస్య వ్రతే పూర్ణే మహావ్రత:৷৷1.65.4৷৷భోక్తుమారబ్ధవానన్నం తస్మిన్ కాలే రఘూత్తమ!. ఇన్ద్రో ద్విజాతిర్భూత్వా తం సిద్ధమన్నమయాచత৷৷1.65.5৷৷"},{"sloka":"తస్మై దత్వా తదా సిద్ధం సర్వం విప్రాయ నిశ్చిత:.నిశ్శేషితేన్నే భగవానభుక్తైవ మహాతపా:৷৷1.65.6৷৷న కిఞ్చిదవదద్విప్రం మౌనవ్రతముపస్థిత:.అథ వర్షసహస్రం వై నోచ్ఛ్వసన్మునిపుఙ్గవ:৷৷1.65.7৷৷"},{"sloka":"తస్యానుచ్ఛ్వసమానస్య మూర్ధ్ని ధూమో వ్యజాయత.త్రైలోక్యం యేన సమ్భ్రాన్తమాదీపితమివాభవత్৷৷1.65.8৷৷"},{"sloka":"తతో దేవాస్సగన్ధర్వా: పన్నగోరగరాక్షసా:.మోహితాస్తేజసా తస్య తపసా మన్దరశ్మయ:৷৷1.65.9৷৷కశ్మలోపహతా స్సర్వే పితామహమథాబ్రువన్."},{"sloka":"బహుభి: కారణైర్దేవ విశ్వామిత్రో మహాముని:৷৷1.65.10৷৷లోభిత: క్రోధితశ్చైవ తపసా చాభివర్ధతే."},{"sloka":"న హ్యస్య వృజినం కిఞ్చిద్దృశ్యతే సూక్ష్మమప్యథ৷৷1.65.11৷৷న దీయతే యది త్వస్య మనసా యదభీప్సితమ్.వినాశయతి త్రైలోక్యం తపసా సచరాచరమ్৷৷1.65.12৷৷ "},{"sloka":"వ్యాకులాశ్చ దిశస్సర్వా న చ కిఞ్చిత్ప్రకాశతే.సాగరా: క్షుభితాస్సర్వే విశీర్యన్తే చ పర్వతా:৷৷1.65.13৷৷"},{"sloka":"ప్రకమ్పతే చ పృథివీ వాయుర్వాతి భృశాకుల:.బృహ్మన్న ప్రతిజానీమోనాస్తికో జాయతే జన:৷৷1.65.14৷৷"},{"sloka":"సమ్మూఢమివ త్రైలోక్యం సమ్ప్రక్షుభితమానసమ్.భాస్కరో నిష్ప్రభశ్చైవ మహర్షేస్తస్య తేజసా৷৷1.65.15৷৷"},{"sloka":"బుద్ధిం న కురుతే యావన్నాశే దేవ! మహాముని:.తావత్ప్రసాద్యో భగవా నగ్నిరూపోమహాద్యుతి:৷৷1.65.16৷৷ "},{"sloka":"కాలాగ్నినా యథాపూర్వం త్రైలోక్యం దహ్యతేఖిలమ్.దేవరాజ్యం చికీర్షేత దీయతామస్య యన్మతమ్৷৷1.65.17৷৷"},{"sloka":"తతస్సురగణాస్సర్వే పితామహపురోగమా:.విశ్వామిత్రం మహాత్మానం మధురం వాక్యమబ్రువన్৷৷1.65.18৷৷"},{"sloka":"బ్రహ్మర్షే స్వాగతం తేస్తు తపసా స్మ సుతోషితా:.బ్రాహ్మణ్యం తపసోగ్రేణ ప్రాప్తవానసి కౌశిక !৷৷1.65.19৷৷"},{"sloka":"దీర్ఘమాయుశ్చ తే బ్రహ్మన్ దదామి సమరుద్గణ:.స్వస్తి ప్రాప్నుహి భద్రం తే గచ్ఛ సౌమ్య యథాసుఖమ్৷৷1.65.20৷৷"},{"sloka":"పితామహవచశ్శృత్వా సర్వేషాం చ దివౌకసామ్.కృత్వా ప్రణామం ముదితో వ్యాజహార మహాముని:৷৷1.65.21৷৷"},{"sloka":"బ్రాహ్మణ్యం యది మే ప్రాప్తం దీర్ఘమాయుస్తథైవ చ.ఓఙ్కారశ్చ వషట్కారో వేదాశ్చ వరయన్తు మామ్৷৷1.65.22৷৷ "},{"sloka":"క్షత్రవేదవిదాం శ్రేష్ఠో బ్రహ్మవేదవిదామపి.బ్రహ్మపుత్రో వసిష్ఠో మామేవం వదతు దేవతా:!৷৷1.65.23৷৷యద్యయం పరమ: కామ: కృతో యాన్తు సురర్షభా:."},{"sloka":"తత: ప్రసాదితో దేవైర్వసిష్ఠో జపతాం వర:৷৷1.65.24৷৷సఖ్యం చకార బ్రహ్మర్షిరేవమస్త్వితి చాబ్రవీత్."},{"sloka":"బ్రహ్మర్షిస్త్వం న సన్దేహస్సర్వం సమ్పత్స్యతే తవ৷৷1.65.25৷৷ఇత్యుక్త్వా దేవతాశ్చాపి సర్వా జగ్ముర్యథాగతమ్."},{"sloka":"విశ్వామిత్రోపి ధర్మాత్మా లబ్ధ్వా బ్రాహ్మణ్యముత్తమమ్৷৷1.65.26৷৷పూజయామాస బ్రహ్మర్షిం వసిష్ఠం జపతాం వరమ్."},{"sloka":"కృతకామో మహీం సర్వాం చచార తపసి స్థిత:৷৷1.65.27৷৷ఏవం త్వనేన బ్రాహ్మణ్యం ప్రాప్తం రామ మహాత్మనా."},{"sloka":"ఏష రామ మునిశ్రేష్ఠ ఏష విగ్రహవాంస్తప:৷৷1.65.28৷৷ఏష ధర్మపరో నిత్యం వీర్యస్యైష పరాయణమ్."},{"sloka":"ఏవముక్త్వా మహాతేజా విరరామ ద్విజోత్తమ:৷৷1.65.29৷৷శతానన్దవచ: శ్రుత్వా రామలక్ష్మణసన్నిధౌ.జనక: ప్రాఞ్జలిర్వాక్యమువాచ కుశికాత్మజమ్৷৷1.65.30৷৷"},{"sloka":"ధన్యోస్మ్యనుగృహీతోస్మి యస్య మే మునిపుఙ్గవ!.యజ్ఞం కాకుత్స్థసహిత: ప్రాప్తవానసి ధార్మిక!৷৷1.65.31৷৷ "},{"sloka":"పావితోహం త్వయా బ్రహ్మన్ దర్శనేన మహామునే!.గుణా బహువిధా: ప్రాప్తాస్తవ సన్దర్శనాన్మయా৷৷1.65.32৷৷"},{"sloka":"విస్తరేణ చ తే బ్రహ్మన్ కీర్త్యమానం మహత్తప:.శ్రుతం మయా మహాతేజో రామేణ చ మహాత్మనా৷৷1.65.33৷৷ "},{"sloka":"సదస్యై: ప్రాప్య చ సద: శ్రుతాస్తే బహవో గుణా:.అప్రమేయం తపస్తుభ్యమప్రమేయం చ తే బలమ్৷৷1.65.34৷৷అప్రమేయా గుణాశ్చైవ నిత్యం తే కుశికాత్మజ !."},{"sloka":"తృప్తిరాశ్చర్యభూతానాం కథానాం నాస్తి మే విభో!৷৷1.65.35৷৷కర్మకాలో మునిశ్రేష్ఠ లమ్బతే రవిమణ్డలమ్."},{"sloka":"శ్వ: ప్రభాతే మహాతేజో ద్రష్టుమర్హసి మాం పున:৷৷1.65.36৷৷స్వాగతం తపతాం శ్రేష్ఠ! మామనుజ్ఞాతుమర్హసి."},{"sloka":"ఏవముక్తో మునివర: ప్రశస్య పురుషర్షభమ్৷৷1.65.37৷৷విససర్జాశు జనకం ప్రీతం ప్రీతమనాస్తదా."},{"sloka":"ఏవముక్త్వా మునిశ్రేష్ఠం వైదేహో మిథిలాధిప:৷৷1.65.38৷৷ప్రదక్షిణం చకారాశు సోపాధ్యాయస్సబాన్ధవ:."},{"sloka":"విశ్వామిత్రోపి ధర్మాత్మా సహరామస్సలక్ష్మణ:৷৷1.65.39৷৷స్వవాటమభిచక్రామ పూజ్యమానో మహర్షిభి:."}]