[{"sloka":"[King Janaka honours Viswamitra, Rama and Lakshmana---narrates the story about the bow of Mahadeva--declares he would give Sita in marriage to Rama if he strings the bow.]తత: ప్రభాతే విమలే కృతకర్మా నరాధిప:.విశ్వామిత్రం మహాత్మానం ఆజుహావ సరాఘవమ్৷৷1.66.1৷৷"},{"sloka":"తమర్చయిత్వా ధర్మాత్మా శాస్త్రదృష్టేన కర్మణా.రాఘవౌ చ మహాత్మానౌ తదా వాక్యమువాచ హ৷৷1.66.2৷৷"},{"sloka":"భగవన్ స్వాగతం తేస్తు కిం కరోమి తవానఘ!.భవానాజ్ఞాపయతు మామాజ్ఞాప్యో భవతా హ్యహమ్৷৷1.66.3৷৷"},{"sloka":"ఏవముక్తస్స ధర్మాత్మా జనకేన మహాత్మనా.ప్రత్యువాచ మునిర్వీరం వాక్యం వాక్యవిశారద:৷৷1.66.4৷৷"},{"sloka":"పుత్రౌ దశరథస్యేమౌ క్షత్రియౌ లోకవిశ్రుతౌ.ద్రుష్టుకామౌ ధను శ్శ్రేష్ఠం యదేతత్వయి తిష్ఠతి৷৷1.66.5৷৷"},{"sloka":"ఏతద్దర్శయ భద్రం తే కృతకామౌ నృపాత్మజౌ.దర్శనాదస్య ధనుషో యథేష్టం ప్రతియాస్యత:৷৷1.66.6৷৷"},{"sloka":"ఏవముక్తస్తు జనక: ప్రత్యువాచ మహామునిమ్.శ్రూయతామస్య ధనుషో యదర్థమిహ తిష్ఠతి৷৷1.66.7৷৷"},{"sloka":"దేవరాత ఇతి ఖ్యాతో నిమేష్షష్ఠో మహీపతి:.న్యాసోయం తస్య భగవన్ హస్తే దత్తో మహాత్మనా৷৷1.66.8৷৷"},{"sloka":"దక్షయజ్ఞవధే పూర్వం ధనురాయమ్య వీర్యవాన్.రుద్రస్తు త్రిదశాన్ రోషాత్సలీలమిదమబ్రవీత్৷৷1.66.9৷৷"},{"sloka":"యస్మాద్భాగార్థినో భాగాన్నాకల్పయత మే సురా:!.వరాఙ్గాణి మహార్హాణి ధనుషా శాతయామి వ:৷৷1.66.10৷৷ "},{"sloka":"తతో విమనసస్సర్వే దేవా వై మునిపుఙ్గవ!.ప్రసాదయన్తి దేవేశం తేషాం ప్రీతోభవద్భవ:৷৷1.66.11৷৷"},{"sloka":"ప్రీతియుక్తస్స సర్వేషాం దదౌ తేషాం మహాత్మనామ్.తదేతద్దేవదేవస్య ధనూరత్నం మహాత్మన:. న్యాసభూతం తదా న్యస్తమస్మాకం పూర్వ కే విభో৷৷1.66.12৷৷"},{"sloka":"అథ మే కృషత: క్షేత్రం లాఙ్గూలాదుత్థితా మయా.క్షేత్రం శోధయతా లబ్ధా నామ్నా సీతేతి విశ్రుతా৷৷1.66.13৷৷"},{"sloka":"భూతలాదుత్థితా సా తు వ్యవర్ధత మమాత్మజా.వీర్యశుల్కేతి మే కన్యా స్థాపితేయమయోనిజా৷৷1.66.14৷৷"},{"sloka":"భూతలాదుత్థితాం తాం తు వర్ధమానాం మమాత్మజామ్.వరయామాసురాగమ్య రాజానో మునిపుంగవ!৷৷1.66.15৷৷"},{"sloka":"తేషాం వరయతాం కన్యాం సర్వేషాం పృథివీక్షితామ్.వీర్యశుల్కేతి భగవన్ న దదామి సుతామహమ్৷৷1.66.16৷৷"},{"sloka":"తతస్సర్వే నృపతయ స్సమేత్య మునిపుంగవ!.మిథిలామభ్యుపాగమ్య వీర్యజిజ్ఞాసవస్తదా৷৷1.66.17৷৷"},{"sloka":"తేషాం జిజ్ఞాసమానానాం వీర్యం ధనురుపాహృతమ్.న శేకుర్గ్రహణే తస్య ధనుషస్తోలనేపి వా৷৷1.66.18৷৷"},{"sloka":"తేషాం వీర్యవతాం వీర్యమల్పం జ్ఞాత్వా మహామునే .ప్రత్యాఖ్యాతా నృపతయస్తన్నిబోధ తపోధన!৷৷1.66.19৷৷"},{"sloka":"తత: పరమకోపేన రాజానో నృపపుఙ్గవ.న్యరుంధన్మిథిలాం సర్వే వీర్యసందేహమాగతా:৷৷1.66.20৷৷ "},{"sloka":"ఆత్మానమవధూతం తే విజ్ఞాయ నృపపుఙ్గవా:.రోషేణ మహతావిష్టా: పీడయన్మిథిలాం పురీమ్৷৷1.66.21৷৷"},{"sloka":"తతస్సంవత్సరే పూర్ణే క్షయం యాతాని సర్వశ:.సాధనాని మునిశ్రేష్ఠ తతోహం భృశదు:ఖిత:৷৷1.66.22৷৷"},{"sloka":"తతో దేవగణాన్ సర్వాన్ తపసాహం ప్రసాదయమ్.దదుశ్చ పరమప్రీతా శ్చతురఙ్గబలం సురా:৷৷1.66.23৷৷"},{"sloka":"తతో భగ్నా నృపతయో హన్యమానా దిశో యయు:.అవీర్యా వీర్యసన్దిగ్ధా స్సామాత్యా: పాపకర్మణ:৷৷1.66.24৷৷"},{"sloka":"తదేతన్మునిశార్దూల ధను: పరమభాస్వరమ్.రామలక్ష్మణయోశ్చాపి దర్శయిష్యామి సువ్రత!৷৷1.66.25৷৷"},{"sloka":"యద్యస్య ధనుషో రామ: కుర్యాదారోపణం మునే!.సుతామయోనిజాం సీతాం దద్యాం దాశరథేరహమ్৷৷1.66.26৷৷"}]