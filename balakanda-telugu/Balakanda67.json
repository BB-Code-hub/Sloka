[{"sloka":"[Rama strings the bow and breaks-- Janaka  sends counsellors to Ayodhya to bring king Dasaratha].జనకస్య వచశ్శ్రుత్వా విశ్వామిత్రో మహాముని: .ధనుర్దర్శయ రామాయ ఇతి హోవాచ పార్థివమ్৷৷1.67.1৷৷"},{"sloka":"తతస్స రాజా జనక: సామన్తాన్వ్యాదిదేశ హ.ధనురానీయతాం దివ్యం గన్ధమాల్యవిభూషితమ్৷৷1.67.2৷৷"},{"sloka":"జనకేన సమాదిష్టా: సచివా ప్రావిశన్ పురీమ్.తద్ధను: పురత: కృత్వా నిర్జగ్ము: పార్థివాజ్ఞయా৷৷1.67.3৷৷"},{"sloka":"నృణాం శతాని పఞ్చాశద్వ్యాయతానాం మహాత్మనామ్.మఞ్జూషామష్టచక్రాం తాం సమూహుస్తే కథఞ్చన৷৷1.67.4৷৷"},{"sloka":"తామాదాయ తు మఞ్జూషామాయసీం యత్ర తద్ధను:.సురోపమం తే జనకమూచుర్నృపతిమన్త్రిణ:৷৷1.67.5৷৷"},{"sloka":"ఇదం ధనుర్వరం రాజన్ పూజితం సర్వరాజభి:.మిథిలాధిప! రాజేన్ద్ర! దర్శనీయం యదిచ్ఛసి৷৷1.67.6৷৷"},{"sloka":"తేషాం నృపో వచ: శ్రుత్వా కృతాఞ్జలిరభాషత.విశ్వామిత్రం మహాత్మానం తౌ చోభౌ రామలక్ష్మణౌ৷৷1.67.7৷৷"},{"sloka":"ఇదం ధనుర్వరం బ్రహ్మన్ జనకైరభిపూజితమ్.రాజభిశ్చ మహావీర్యై: అశక్తై: పూరితుం పురా৷৷1.67.8৷৷"},{"sloka":"నైతత్సురగణాస్సర్వే నాసురా న చ రాక్షసా:.గన్ధర్వయక్షప్రవరా: సకిన్నరమహోరగా:৷৷1.67.9৷৷"},{"sloka":"క్వ గతిర్మానుషాణాం చ ధనుషోస్య ప్రపూరణే.ఆరోపణే సమాయోగే వేపనే తోలనేపి వా৷৷1.67.10৷৷ "},{"sloka":"తదేతద్ధనుషాం శ్రేష్ఠమానీతం మునిపుఙ్గవ!.దర్శయైతన్మహాభాగ అనయో: రాజపుత్రయో:৷৷1.67.11৷৷"},{"sloka":"విశ్వామిత్రస్తు ధర్మాత్మా శ్రుత్వా జనకభాషితమ్.వత్స రామ ధను: పశ్య ఇతి రాఘవమబ్రవీత్৷৷1.67.12৷৷"},{"sloka":"బ్రహ్మర్షేర్వచనాద్రామో యత్ర తిష్ఠతి తద్ధను:.మఞ్జూషాం తామపావృత్య దృష్ట్వా ధనురథాబ్రవీత్৷৷1.67.13৷৷"},{"sloka":"ఇదం ధనుర్వరం బ్రహ్మన్ సంస్పృశామీహ పాణినా.యత్నవాంశ్చ భవిష్యామి తోలనే పూరణేపి వా৷৷1.67.14৷৷"},{"sloka":"బాఢమిత్యేవ తం రాజా మునిశ్చ సమభాషత.లీలయా స ధనుర్మధ్యే జగ్రాహ వచనాన్మునే:৷৷1.67.15."},{"sloka":"పశ్యతాం నృపసహస్రాణాం బహూనాం రఘునన్దన: .ఆరోపయత్స ధర్మాత్మా సలీలమివ తద్ధను:৷৷1.67.16৷৷"},{"sloka":"ఆరోపయిత్వా ధర్మాత్మా పూరయామాస తద్ధను:.తద్బభఞ్జ ధనుర్మధ్యే నరశ్రేష్ఠో మహాయశా:৷৷1.67.17৷৷"},{"sloka":"తస్య శబ్దో మహానాసీత్ నిర్ఘాతసమనిస్వన:.భూమికమ్పశ్చ సుమహాన్ పర్వతస్యేవ దీర్యత:৷৷1.67.18৷৷"},{"sloka":"నిపేతుశ్చ నరా స్సర్వే తేన శబ్దేన మోహితా:.వర్జయిత్వా మునివరం రాజానం తౌ చ రాఘవౌ৷৷1.67.19৷৷"},{"sloka":"ప్రత్యాశ్వస్తే జనే తస్మిన్రాజా విగతసాధ్వస:.ఉవాచ ప్రాఞ్జలిర్వాక్యం వాక్యజ్ఞో మునిపుఙ్గవమ్৷৷1.67.20৷৷ "},{"sloka":"భగవన్ దృష్టవీర్యో మే రామో దశరథాత్మజ:.అత్యద్భుతమచిన్త్యం చ న తర్కితమిదం మయా৷৷1.67.21৷৷"},{"sloka":"జనకానాం కులే కీర్తిమాహరిష్యతి మే సుతా.సీతా భర్తారమాసాద్య రామం దశరథాత్మజమ్৷৷1.67.22৷৷ "},{"sloka":"మమ సత్యా ప్రతిజ్ఞా చ వీర్యశుల్కేతి కౌశిక!.సీతా ప్రాణైర్బహుమతా దేయా రామాయ మే సుతా৷৷1.67.23৷৷"},{"sloka":"భవతోనుమతే బ్రహ్మన్ శీఘ్రం గచ్ఛన్తు మన్త్రిణ:.మమ కౌశిక భద్రం తే అయోధ్యాం త్వరితా రథై:৷৷1.67.24৷৷"},{"sloka":"రాజానం ప్రశ్రితైర్వాక్యైరానయన్తు పురం మమ.ప్రదానం వీర్యశుల్కాయా: కథయన్తు చ సర్వశ:৷৷1.67.25৷৷"},{"sloka":"మునిగుప్తౌ చ కాకుత్స్థౌ కథయన్తు నృపాయ వై.ప్రీయమాణం తు రాజానమానయన్తు సుశీఘ్రగా:৷৷1.67.26৷৷"},{"sloka":"కౌశికశ్చ తథేత్యాహ రాజా చాభాష్య మన్త్రిణ:৷৷1.67.27৷৷అయోధ్యాం ప్రేషయామాస ధర్మాత్మా కృతశాసనాన్.యథావృత్తం సమాఖ్యాతుమానేతుం చ నృపం తదా৷৷1.67.28৷৷"}]