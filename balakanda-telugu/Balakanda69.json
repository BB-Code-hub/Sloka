[{"sloka":"[ Accompanied by the army Dasaratha reaches Mithila Janaka honours him.]తతో రాత్ర్యాం వ్యతీతాయాం సోపాధ్యాయ: సబాన్ధవ:.రాజా దశరథో హృష్ట స్సుమన్త్రమిదమబ్రవీత్৷৷1.69.1৷৷"},{"sloka":"అద్య సర్వే ధనాధ్యక్షా ధనమాదాయ పుష్కలమ్.వ్రజన్త్వగ్రే సువిహితా నానారత్నసమన్వితా:৷৷1.69.2৷৷"},{"sloka":"చతురఙ్గబలం చాపి శీఘ్రం నిర్యాతు సర్వశ:.మమజ్ఞాసమకాలం చ యానయుగ్యమనుత్తమమ్৷৷1.69.3৷৷"},{"sloka":"వసిష్ఠో వామదేవశ్చ జాబాలిరథ కాశ్యప:.మార్కణ్డేయశ్చ దీర్ఘాయు:ఋషి: కాత్యాయనస్తథా৷৷1.69.4৷৷ఏతే ద్విజా: ప్రయాన్త్వగ్రే స్యన్దనం యోజయస్వ మే.యథా కాలాత్యయో న స్యా ద్దూతా హి త్వరయన్తి మామ్৷৷1.69.5৷৷"},{"sloka":"వచనాత్తు నరేన్ద్రస్య సా సేనా చతురఙ్గిణీ.రాజానమృషిభి స్సార్ధం వ్రజన్తం పృష్ఠతోన్వగాత్৷৷1.69.6৷৷"},{"sloka":"గత్వా చతురహం మార్గం విదేహానభ్యుపేయివాన్.రాజా తు జనక శ్శ్రీమాన్ శ్శ్రుత్వా పూజామకల్పయత్৷৷1.69.7৷৷"},{"sloka":"తతో రాజానమాసాద్య వృద్ధం దశరథం నృపమ్.జనకో ముదితో రాజా హర్షం చ పరమం యయౌ৷৷1.69.8৷৷"},{"sloka":"ఉవాచ చ నరశ్రేష్ఠో నరశ్రేష్ఠం ముదాన్విత:.స్వాగతం తే మహారాజ దిష్ట్యా ప్రాప్తోసి రాఘవ!৷৷1.69.9৷৷పుత్రయోరుభయో: ప్రీతిం లప్స్యసే వీర్యనిర్జితామ్."},{"sloka":"దిష్ట్యా ప్రాప్తో మహాతేజా వసిష్ఠో భగవానృషి:৷৷1.69.10৷৷సహ సర్వైర్ద్విజశ్రేష్ఠైర్దేవైరివ శతక్రతు:. "},{"sloka":"దిష్ట్యా మే నిర్జితా విఘ్నా దిష్ట్యా మే పూజితం కులమ్৷৷1.69.11৷৷రాఘవై స్సహ సమ్బన్ధాద్వీర్యశ్రేష్ఠైర్మహాత్మభి:."},{"sloka":"శ్వ: ప్రభాతే నరేన్ద్రేన్ద్ర నిర్వర్తయితుమర్హసి৷৷1.69.12৷৷యజ్ఞస్యాన్తే నరశ్రేష్ఠ వివాహమృషిసమ్మతమ్."},{"sloka":"తస్య తద్వచనం శ్రుత్వా ఋషిమధ్యే నరాధిప:৷৷1.69.13৷৷వాక్యం వాక్యవిదాం శ్రేష్ఠ: ప్రత్యువాచ మహీపతిమ్."},{"sloka":"ప్రతిగ్రహో దాతృవశ శ్శ్రృతమేతన్మయా పురా৷৷1.69.14৷৷యథా వక్ష్యసి ధర్మజ్ఞ తత్కరిష్యామహే వయమ్."},{"sloka":"ధర్మిష్ఠం చ యశస్యం చ వచనం సత్యవాదిన:৷৷1.69.15৷৷శ్రుత్వా విదేహాధిపతి: పరం విస్మయమాగత:৷৷"},{"sloka":"తత స్సర్వే మునిగణా: పరస్పరసమాగమే.1.69.16.హర్షేణ మహతా యుక్తాస్తాం నిశామవసన్ సుఖమ్৷৷"},{"sloka":"రాజా చ రాఘవౌ పుత్రౌ నిశామ్య పరిహర్షిత:৷৷1.69.17৷৷ఉవాస పరమప్రీతో జనకేన సుపూజిత:."},{"sloka":"జనకోపి మహాతేజా: క్రియాం ధర్మేణ తత్త్వవిత్৷৷1.69.18৷৷యజ్ఞస్య చ సుతాభ్యాం చ కృత్వా రాత్రిమువాస హ ."}]