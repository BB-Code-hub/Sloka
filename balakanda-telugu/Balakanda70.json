[{"sloka":"[Janaka sends messengers to fetch his brother Kusadhwaja -- at the request of Dasaratha Vasishta narrates the greatness of Ikshvaku dynasty.]తత: ప్రభాతే జనక: కృతకర్మా మహర్షిభి:.ఉవాచ వాక్యం వాక్యజ్ఞ శ్శతానన్దం పురోహితమ్৷৷1.70.1৷৷"},{"sloka":"భ్రాతా మమ మహాతేజా యవీయానతిధార్మిక:.కుశధ్వజ ఇతి ఖ్యాత: పురీమధ్యవసచ్ఛుభామ్৷৷1.70.2৷৷వార్యాఫలకపర్యన్తాం పిబన్నిక్షుమతీం నదీమ్.సాఙ్కాశ్యాం పుణ్యసఙ్కాశాం విమానమివ పుష్పకమ్৷৷1.70.3৷৷"},{"sloka":"తమహం ద్రష్టుమిచ్ఛామి యజ్ఞగోప్తా స మే మత:.ప్రీతిం సోపి మహాతేజా ఇమాం భోక్తా మయా సహ৷৷1.70.4৷৷"},{"sloka":"ఏవముక్తే తు వచనే శతానన్దస్య సన్నిధౌ.ఆగతా: కేచిదవ్యగ్రా జనకస్తాన్ సమాదిశత్৷৷1.70.5৷৷"},{"sloka":"శాసనాత్తు నరేన్ద్రస్య ప్రయయుశ్శీఘ్రవాజిభి:.సమానేతుం నరవ్యాఘ్రం విష్ణుమిన్ద్రాజ్ఞయా యథా৷৷1.70.6৷৷"},{"sloka":"సాఙ్కాశ్యాం తే సమాగత్య దదృశుశ్చ కుశధ్వజమ్.న్యవేదయన్యథావృత్తం జనకస్య చ చిన్తితమ్৷৷1.70.7৷৷"},{"sloka":"తద్వృత్తం నృపతి శ్శృత్వా దూతశ్రేష్ఠైర్మహాబలై:.అజ్ఞాయాథ నరేన్ద్రస్య ఆజగామ కుశధ్వజ:৷৷1.70.8৷৷"},{"sloka":"స దదర్శ మహాత్మానం జనకం ధర్మవత్సలమ్.సోభివాద్య శతానన్దం రాజానం చాపి ధార్మికమ్৷৷1.70.9৷৷రాజార్హం పరమం దివ్యమాసనం చాధ్యరోహత."},{"sloka":"ఉపవిష్టావుభౌ తౌ తు భ్రాతరావతితేజసౌ৷৷1.70.10৷৷ప్రేషయామాసతుర్వీరౌ మన్త్రిశ్రేష్ఠం సుదామనమ్. "},{"sloka":"గచ్ఛ మన్త్రిపతే శీఘ్రమైక్ష్వాకుమమితప్రభమ్৷৷1.70.11৷৷ఆత్మజైస్సహ దుర్ధర్షమానయస్వ సమన్త్రిణమ్."},{"sloka":"ఔపకార్యాం స గత్వా తు రఘూణాం కులవర్ధనమ్৷৷1.70.12৷৷దదర్శ శిరసా చైనమభివాద్యేదమబ్రవీత్."},{"sloka":"అయోధ్యాధిపతే వీర వైదేహో మిథిలాధిప:৷৷1.70.13৷৷స త్వాం ద్రష్టుం వ్యవసితస్సోపాధ్యాయపురోహితమ్."},{"sloka":"మంత్రిశ్రేష్ఠవచ శ్శృత్వా రాజా సర్షిగణస్తదా৷৷1.70.14৷৷సబంధురగమత్తత్ర జనకో యత్ర వర్తతే."},{"sloka":"స రాజా మన్త్రిసహిత స్సోపాధ్యాయ: సబాన్ధవ:৷৷1.70.15৷৷వాక్యం వాక్యవిదాం శ్రేష్ఠో వైదేహమిదమబ్రవీత్."},{"sloka":"విదితం తే మహారాజ ఇక్ష్వాకుకులదైవతమ్৷৷1.70.16৷৷వక్తా సర్వేషు కృత్యేషు వసిష్ఠో భగవానృషి:."},{"sloka":"విశ్వామిత్రాభ్యనుజ్ఞాతస్సహ సర్వైర్మహర్షిభి:৷৷1.70.17৷৷ఏష వక్ష్యతి ధర్మాత్మా వసిష్ఠో మే యథాక్రమమ్."},{"sloka":"ఏవముక్త్వా నరశ్రేష్ఠే రాజ్ఞాం మధ్యే మహాత్మనామ్৷৷1.70.18৷৷తూష్ణీంభూతే దశరథే వసిష్ఠో భగవానృషి:.ఉవాచ వాక్యం వాక్యజ్ఞో వైదేహం సపురోధసమ్৷৷1.70.19৷৷"},{"sloka":"అవ్యక్తప్రభవో బ్రహ్మా శాశ్వతో నిత్య అవ్యయ:.తస్మాన్మరీచి స్సంజజ్ఞే మరీచే: కాశ్యప: సుత:৷৷1.70.20৷৷"},{"sloka":"వివస్వాన్ కాశ్యపాజ్జజ్ఞే మనుర్వైవస్వత స్స్మృత:.మను: ప్రజాపతి: పూర్వమిక్ష్వాకుస్తు మనోస్సుత:৷৷1.70.21৷৷ "},{"sloka":"తమిక్ష్వాకుమయోధ్యాయాం రాజానం విద్ధి పూర్వకమ్.ఇక్ష్వాకోస్తు సుతశ్శ్రీమాన్ కుక్షిరిత్యేవ విశ్రుత:৷৷1.70.22৷৷"},{"sloka":"కుక్షేరథాత్మజ: శ్రీమాన్ వికుక్షిరుదపద్యత.వికుక్షేస్తు మహాతేజా బాణ: పుత్ర: ప్రతాపవాన్৷৷1.70.23৷৷"},{"sloka":"బాణస్య తు మహాతేజా అనరణ్య: ప్రతాపవాన్.అనరణ్యాత్పృథుర్జజ్ఞే త్రిశఙ్కుస్తు పృథోస్సుత:৷৷1.70.24৷৷"},{"sloka":"త్రిశఙ్కోరభవత్పుత్రో దున్దుమారో మహాయశా:.యువనాశ్వసుతస్త్వాసీన్మాన్ధాతా పృథివీపతి:৷৷1.70.25৷৷"},{"sloka":"మాన్ధాతుస్తు సుత శ్శ్రీమాన్ సుసన్ధిరుదపద్యత.సుసన్ధేరపి పుత్రౌ ద్వౌ ధ్రువసన్ధి: ప్రసేనజిత్৷৷1.70.26৷৷"},{"sloka":"యశస్వీ ధ్రువసన్ధేస్తు భరతో నామ నామత:.భరతాత్తు మహాతేజా అసితో నామ జాతవాన్৷৷1.70.27৷৷"},{"sloka":"యస్యైతే ప్రతిరాజాన ఉదపద్యన్త శత్రవ:.హైహయాస్తాలజంఘాశ్చ శూరాశ్చ శశిబిన్దవ:৷৷1.70.28৷৷"},{"sloka":"తాంస్తు స ప్రతియుధ్యన్ వై యుద్ధే రాజా ప్రవాసిత:.హిమవన్తముపాగమ్య భృగుప్రస్రవణేవసత్৷৷1.70.29৷৷అసితోల్పబలో రాజా మన్త్రిభిస్సహితస్తదా."},{"sloka":"ద్వే చాస్య భార్యే గర్భిణ్యౌ బభూవతురితి శ్రుతమ్৷৷1.70.30৷৷ ఏకా గర్భవినాశాయ సపత్న్యై సగరం దదౌ."},{"sloka":"తత శ్శైలవరం రమ్యం బభూవాభిరతో ముని:৷৷1.70.31৷৷భార్గవశ్చ్యవనో నామ హిమవన్తముపాశ్రిత:. "},{"sloka":"తత్రైకా తు మహాభాగా భార్గవం దేవవర్చసమ్৷৷1.70.32৷৷వవన్దే పద్మపత్రాక్షీ కాఙ్క్షన్తీ సుతమాత్మన:."},{"sloka":"తమృషిం సాభ్యుపాగమ్య కాలిందీ చాభ్యవాదయత్৷৷1.70.33৷৷స తామభ్యవదద్విప్ర: పుత్రేప్సుం పుత్రజన్మని."},{"sloka":"తవ కుక్షౌ మహాభాగే సుపుత్రస్సుమహాబల:৷৷1.70.34৷৷మహావీర్యో మహాతేజా అచిరాత్సఞ్జనిష్యతి.గరేణ సహిత శ్శ్రీమాన్ మా శుచ: కమలేక్షణే৷৷1.70.35৷৷"},{"sloka":"చ్యవనం తు నమస్కృత్య రాజపుత్రీ పతివ్రతా.పతిశోకాతురా తస్మాత్పుత్రం దేవీ వ్యజాయత৷৷1.70.36৷৷"},{"sloka":"సపత్న్యా తు గరస్తస్యై దత్తో గర్భజిఘాంసయా.సహ తేన గరేణైవ జాత: స సగరోభవత్৷৷1.70.37৷৷"},{"sloka":"సగరస్యాసమఞ్జస్తు అసమఞ్జాత్తథాంశుమాన్.దిలీపోంశుమత: పుత్రో దిలీపస్య భగీరథ:৷৷1.70.38৷৷"},{"sloka":"భగీరథాత్కకుత్స్థశ్చ కకుత్స్థస్య రఘుస్సుత:.రఘోస్తు పుత్రస్తేజస్వీ ప్రవృద్ధ: పురుషాదక:৷৷1.70.39৷৷కల్మాషపాదో హ్యభవత్తస్మాజ్జాతస్తు శంఖణ:."},{"sloka":"సుదర్శన: శఙ్ఘణస్య అగ్నివర్ణ స్సుదర్శనాత్৷৷1.70.40৷৷శీఘ్రగస్త్వగ్నివర్ణస్య శీఘ్రగస్య మరు స్సుత:.మరో: ప్రశుశ్రుకస్త్వాసీదమ్బరీష: ప్రశుశ్రృకాత్৷৷1.70.41৷৷"},{"sloka":"అమ్బరీషస్య పుత్రోభూన్నహుష: పృథివీపతి:.నహుషస్య యయాతిస్తు నాభాగస్తు యయాతిజ:৷৷1.70.42৷৷"},{"sloka":"నాభాగస్య బభూవాజ: అజాద్దశరథోభవత్.అస్మాద్దశరథాజ్జాతౌ భ్రాతరౌ రామలక్ష్మణౌ৷৷1.70.43৷৷ "},{"sloka":"ఆదివంశవిశుద్ధానాం రాజ్ఞాం పరమధర్మిణామ్.ఇక్ష్వాకుకులజాతానాం వీరాణాం సత్యవాదినామ్৷৷1.70.44৷৷రామలక్ష్మణయోరర్థే త్వత్సుతే వరయే నృప!.సదృశాభ్యాం నృపశ్రేష్ఠ సదృశే దాతుమర్హసి৷৷1.70.45৷৷"}]