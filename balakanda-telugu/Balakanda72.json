[{"sloka":"[Preparations for the marriage of the four sons of king Dasaratha.]తముక్తవన్తం వైదేహం విశ్వామిత్రో మహాముని:.ఉవాచ వచనం వీరం వసిష్ఠసహితో నృపమ్৷৷1.72.1৷৷"},{"sloka":"అచిన్త్యాన్యప్రమేయాని కులాని నరపుఙ్గవ!.ఇక్ష్వాకూణాం విదేహానాం నైషాం తుల్యోస్తి కశ్చన৷৷1.72.2৷৷"},{"sloka":"సదృశో ధర్మసమ్బన్ధ: సదృశో రూపసమ్పదా.రామలక్ష్మణయో రాజన్! సీతా చోర్మిలయా సహ৷৷1.72.3৷৷"},{"sloka":"వక్తవ్యం చ నరశ్రేష్ఠ! శ్రూయతాం వచనం మమ.భ్రాతా యవీయాన్ ధర్మజ్ఞ ఏష రాజా కుశధ్వజ:৷৷1.72.4৷৷"},{"sloka":"అస్య ధర్మాత్మనో రాజన్! రూపేణాప్రతిమం భువి\t.సుతాద్వయం నరశ్రేష్ఠ పత్న్యర్థం వరయామహే৷৷1.72.5৷৷"},{"sloka":"భరతస్య కుమారస్య శత్రుఘ్నస్య చ ధీమత:.వరయామస్సుతే రాజన్ తయోరర్థే మహాత్మనో:৷৷1.72.6৷৷"},{"sloka":"పుత్రా దశరథస్యేమే రూపయౌవనశాలిన:.లోకపాలోపమాస్సర్వే దేవతుల్యపరాక్రమా:৷৷1.72.7৷৷"},{"sloka":"ఉభయోరపి రాజేన్ద్ర సమ్బన్ధేనానుబధ్యతామ్.ఇక్ష్వాకో: కులమవ్యగ్రం భవత:పుణ్యకర్మణ:৷৷1.72.8৷৷"},{"sloka":"విశ్వామిత్రవచ శ్శృత్వా వసిష్ఠస్య మతే తదా.జనక: ప్రాంజలిర్వాక్యమువాచ మునిపుఙ్గవౌ৷৷1.72.9৷৷"},{"sloka":"కులం ధన్యమిదం మన్యే యేషాం నో మునిపుఙ్గవౌ\t.సదృశం కులసమ్బన్ధం యదాజ్ఞాపయథ: స్వయమ్৷৷1.72.10৷৷ "},{"sloka":"ఏవం భవతు భద్రం వ: కుశధ్వజసుతే ఇమే.పత్న్యౌ భజేతాం సహితౌ శత్రుఘ్నభరతావుభౌ৷৷1.72.11৷৷"},{"sloka":"ఏకాహ్నా రాజపుత్రీణాం చతసృణాం మహామునే!.పాణీన్ గృహ్ణన్తు చత్వారో రాజపుత్రా మహాబలా:৷৷1.72.12৷৷"},{"sloka":"ఉత్తరే దివసే బ్రహ్మన్! ఫల్గునీభ్యాం మనీషిణ:.వైవాహికం ప్రశంసన్తి భగో యత్ర ప్రజాపతి:৷৷1.72.13৷৷"},{"sloka":"ఏవముక్త్వా వచస్సౌమ్యం ప్రత్యుత్థాయ కృతాఞ్జలి:.ఉభౌ మునివరౌ రాజా జనకో వాక్యమబ్రవీత్৷৷1.72.14৷৷"},{"sloka":"పరో ధర్మ: కృతో మహ్యం శిష్యోస్మిభవతో సదా.ఇమాన్యాసనముఖ్యాని ఆసాతాం మునిపుఙ్గవౌ৷৷1.72.15৷৷"},{"sloka":"యథా దశరథస్యేయం తథాయోధ్యా పురీ మమ.ప్రభుత్వే నాస్తి సన్దేహో యథార్హం కర్తుమర్హథ৷৷1.72.16৷৷"},{"sloka":"తథా బ్రువతి వైదేహే జనకే రఘునన్దన:.రాజా దశరథో హృష్ట: ప్రత్యువాచ మహీపతిమ్৷৷1.72.17৷৷"},{"sloka":"యువామసఙ్ఖ్యేయగుణౌ భ్రాతరౌ మిథిలేశ్వరౌ.ఋషయో రాజసఙ్ఘాశ్చ భవద్భ్యామభిపూజితా:৷৷1.72.18৷৷"},{"sloka":"స్వస్తి ప్రాప్నుహి భద్రం తే గమిష్యామి స్వమాలయమ్.శ్రాద్ధకర్మాణి సర్వాణి విధాస్యామీతి చాబ్రవీత్৷৷1.72.19৷৷"},{"sloka":"తమాపృష్ట్వా నరపతిం రాజా దశరథస్తదా.మునీన్ద్రౌ తౌ పురస్కృత్య జగామాశు మహాయశా:৷৷1.72.20৷৷ "},{"sloka":"స గత్వా నిలయం రాజా శ్రాద్ధం కృత్వా విధానత:.ప్రభాతే కాల్యముత్థాయ చక్రే గోదానముత్తమమ్৷৷1.72.21৷৷"},{"sloka":"గవాం శతసహస్రాణి బ్రాహ్మణేభ్యో నరాధిప:.ఏకైకశో దదౌ రాజా పుత్రానుద్దిశ్య ధర్మత:৷৷1.72.22৷৷"},{"sloka":"సువర్ణశ్రుఙ్గా స్సమ్పన్నా స్సవత్సా: కాంస్యదోహనా:.గవాం శతసహస్రాణి చత్వారి పురుషర్షభ:৷৷1.72.23৷৷విత్తమన్యచ్చ సుబహుద్విజేభ్యో రఘునన్దన:.దదౌ గోదానముద్దిశ్య పుత్రాణాం పుత్రవత్సల:৷৷1.72.24৷৷"},{"sloka":"స సుతై: కృతగోదానైర్వృతస్తు నృపతిస్తదా.లోకపాలైరివాభాతి వృత: స్సౌమ్య: ప్రజాపతి:৷৷1.72.25৷৷"}]