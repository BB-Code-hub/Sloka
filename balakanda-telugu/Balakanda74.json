[{"sloka":"[Viswamitra leaves for the Himavat mountain--king Janaka offers gifts to his daughters--King Dasaratha departs for his kingdom-encounter with Parasurama.]అథ రాత్ర్యాం వ్యతీతాయాం విశ్వామిత్రో మహామునిః.ఆపృష్ట్వా తౌ చ రాజానౌ జగామోత్తరపర్వతమ్\t৷৷1.74.1৷৷ఆశీర్భి: పూరయిత్వా చ కుమారాంశ్చ సరాఘవాన్."},{"sloka":"విశ్వామిత్రే గతే రాజా వైదేహం మిథిలాధిపమ్\t.ఆపృష్ట్వాథ జగామాశు రాజా దశరథ: పురీమ్৷৷1.74.2৷৷"},{"sloka":"గచ్ఛన్తం తం తు రాజానమన్వగచ్ఛన్నరాధిప:৷৷1.74.3৷৷అథ రాజా విదేహానాం దదౌ కన్యాధనం బహు."},{"sloka":"గవాం శతసహస్రాణి బహూని మిథిలేశ్వర:.కమ్బలానాం చ ముఖ్యానాం క్షౌమకోట్యంబరాణి చ৷৷1.74.4৷৷హస్త్యశ్వరథపాదాతం దివ్యరూపం స్వలఙ్కృతమ్\t.దదౌ కన్యాపితా తాసాం దాసీదాసమనుత్తమమ్\t৷৷1.74.5৷৷"},{"sloka":"హిరణ్యస్య సువర్ణస్య ముక్తానాం విద్రుమస్య చ৷৷1.74.6৷৷దదౌ పరమసంహృష్ట: కన్యాధనమనుత్తమమ్."},{"sloka":"దత్త్వా బహు ధనం రాజా సమనుజ్ఞాప్య పార్థివమ్৷৷1.74.7৷৷ప్రవివేశ స్వనిలయం మిథిలాం మిథిలేశ్వర:."},{"sloka":"రాజాప్యయోధ్యాధిపతిస్సహ పుత్రైర్మహాత్మభి:.ఋషీన్ సర్వాన్ పురస్కృత్య జగామ సబలానుగ:৷৷1.74.8৷৷"},{"sloka":"గచ్ఛన్తం తం నరవ్యాఘ్రం సర్షిసఙ్ఘం సరాఘవమ్৷৷1.74.9৷৷ఘోరా: స్మ పక్షిణో వాచో వ్యాహరన్తి తతస్తత:."},{"sloka":"భౌమాశ్చైవ మృగా స్సర్వే గచ్ఛన్తి స్మ ప్రదక్షిణమ్৷৷1.74.10৷৷తాన్ దృష్ట్వా రాజశార్దూలో వసిష్ఠం పర్యపృచ్ఛత. "},{"sloka":"అసౌమ్యా: పక్షిణో ఘోరా మృగాశ్చాపి ప్రదక్షిణా:৷৷1.74.11৷৷కిమిదం హృదయోత్కమ్పి మనో మమ విషీదతి."},{"sloka":"రాజ్ఞో దశరథస్యైతచ్ఛ్రుత్వా వాక్యం మహానృషి:৷৷1.74.12৷৷ఉవాచ మధురాం వాణీం శ్రూయతామస్య యత్ఫలమ్."},{"sloka":"ఉపస్థితం భయం ఘోరం దివ్యం పక్షిముఖాచ్చ్యుతమ్৷৷1.74.13৷৷మృగా: ప్రశమయన్త్యేతే సన్తాపస్త్యజ్యతామయమ్."},{"sloka":"తేషాం సంవదతాం తత్ర వాయు: ప్రాదుర్బభూవ హ৷৷1.74.14৷৷కమ్పయన్ పృథివీం సర్వాం పాతయంశ్చ ద్రుమాంచ్ఛుభాన్."},{"sloka":"తమసా సంవృతస్సూర్య స్సర్వా న ప్రబభుర్దిశ৷৷1.74.15৷৷భస్మనా చావృతం సర్వం సంమూఢమివ తద్బలమ్."},{"sloka":"వసిష్ఠశ్చర్షయశ్చాన్యే రాజా చ ససుతస్తదా\t৷৷1.74.16৷৷సంసజ్ఞా ఇవ తత్రాసన్ సర్వమన్యద్విచేతనమ్."},{"sloka":"తస్మింస్తమసి ఘోరే తు భస్మచ్ఛన్నేవ సా చమూ:৷৷1.74.17৷৷దదర్శ భీమసఙ్కాశం జటామణ్డలధారిణమ్. భార్గవం జామదగ్న్యం తం రాజరాజవిమర్దినమ్৷৷1.74.18৷৷కైలాసమివ దుర్ధర్షం కాలాగ్నిమివ దుస్సహమ్. జ్వలంతమివ తేజోభిర్దుర్నిరీక్ష్యం పృథగ్జనై:৷৷1.74.19৷৷స్కన్ధే చాసజ్య పరశుం ధనుర్విద్యుద్గణోపమమ్\t. ప్రగృహ్య శరముఖ్యం చ త్రిపురఘ్నం యథా శివమ్৷৷1.74.20৷৷"},{"sloka":"తం దృష్ట్వా భీమసఙ్కాశం జ్వలన్తమివ పావకమ్.వసిష్ఠప్రముఖా విప్రా జపహోమపరాయణా:৷৷1.74.21৷৷సఙ్గతా మునయస్సర్వే సఞ్జజల్పురథో మిథ:. "},{"sloka":"కచ్చిత్పితృవధామర్షీ క్షత్రం నోత్సాదయిష్యతి৷৷1.74.22৷৷పూర్వం క్షత్రవధం కృత్వా గతమన్యుర్గతజ్వర:.క్షత్రస్యోత్సాదనం భూయో న ఖల్వస్య చికీర్షితమ్৷৷1.74.23৷৷"},{"sloka":"ఏవముక్త్వార్ఘ్యమాదాయ భార్గవం భీమదర్శనమ్.ఋషయో రామ రామేతి వచో మధురమబ్రువన్৷৷1.74.24৷৷"},{"sloka":"ప్రతిగృహ్య తు తాం పూజామృషిదత్తాం ప్రతాపవాన్.రామం దాశరథిం రామో జామదగ్న్యోభ్యభాషత৷৷1.74.25৷৷"}]