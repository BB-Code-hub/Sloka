[{"sloka":"[Ignoring Dasaratha, Parasurama tells Rama to string the bow of Visnu.]రామ! దాశరథే! రామ! వీర్యం తే శ్రూయతేద్భుతమ్.ధనుషో భేదనం చైవ నిఖిలేన మయా శ్రుతమ్৷৷1.75.1৷৷"},{"sloka":"తదద్భుతమచిన్త్యం చ భేదనం ధనుషస్త్వయా.తచ్ఛ్రుత్వాహమనుప్రాప్తో ధనుర్గృహ్యాపరం శుభమ్৷৷1.75.2৷৷"},{"sloka":"తదిదం ఘోరసఙ్కాశం జామదగ్న్యం మహద్ధను:.పూరయస్వ శరేణైవ స్వబలం దర్శయస్వ చ৷৷1.75.3৷৷"},{"sloka":"తదహం తే బలం దృష్ట్వా ధనుషోస్య ప్రపూరణే.ద్వన్ద్వయుద్ధం ప్రదాస్యామి వీర్యశ్లాఘ్యస్య రాఘవ৷৷1.75.4৷৷"},{"sloka":"తస్య తద్వచనం శ్రుత్వా రాజా దశరథస్తదా.విషణ్ణవదనో దీన: ప్రాఞ్జలిర్వాక్యమబ్రవీత్৷৷1.75.5৷৷"},{"sloka":"క్షత్రరోషాత్ప్రశాన్తస్త్వం బ్రాహ్మణశ్చ మహాయశా:.బాలానాం మమ పుత్రాణామభయం దాతుమర్హసి৷৷1.75.6৷৷"},{"sloka":"భార్గవాణాం కులే జాత: స్వాధ్యాయవ్రతశాలినామ్.సహాస్రాక్షే ప్రతిజ్ఞాయ శస్త్రం నిక్షిప్తవానసి৷৷1.75.7৷৷"},{"sloka":"స త్వం ధర్మపరో భూత్వా కాశ్యపాయ వసున్ధరామ్\t.దత్త్వా వనముపాగమ్య మహేన్ద్రకృతకేతన:৷৷1.75.8৷৷"},{"sloka":"మమ సర్వవినాశాయ సమ్ప్రాప్తస్త్వం మహామునే.న చైకస్మిన్ హతే రామే సర్వే జీవామహే వయమ్\t৷৷1.75.9৷৷"},{"sloka":"బ్రువత్యేవం దశరథే జామదగ్న్య: ప్రతాపవాన్.అనాదృత్యైవ తద్వాక్యం రామమేవాభ్యభాషత৷৷1.75.10৷৷ "},{"sloka":"ఇమే ద్వే ధనుషీ శ్రేష్ఠే దివ్యే లోకాభివిశ్రుతే.దృఢే బలవతీ ముఖ్యే సుకృతే విశ్వకర్మణా৷৷1.75.11৷৷"},{"sloka":"అతిసృష్టం సురైరేకం త్ర్యమ్బకాయ యుయుత్సవే.త్రిపురఘ్నం నరశ్రేష్ఠ! భగ్నం కాకుత్స్థ! యత్త్వయా৷৷1.75.12৷৷"},{"sloka":"ఇదం ద్వితీయం దుర్ధర్షం విష్ణోర్దత్తం సురోత్తమై:.తదిదం వైష్ణవం రామ! ధను: పరమభాస్వరమ్.సమానసారం కాకుత్స్థ! రౌద్రేణ ధనుషా త్విదమ్৷৷1.75.13৷৷"},{"sloka":"తదా తు దేవతాస్సర్వా: పృచ్ఛన్తి స్మ పితామహమ్.శితికణ్ఠస్య విష్ణోశ్చ బలాబలనిరీక్షయా৷৷1.75.14৷৷"},{"sloka":"అభిప్రాయం తు విజ్ఞాయ దేవతానాం పితామహ:.విరోధం జనయామాస తయో స్సత్యవతాం వర:৷৷1.75.15৷৷"},{"sloka":"విరోధే చ మహద్యుద్ధమభవద్రోమహర్షణమ్\t.శితికణ్ఠస్య విష్ణోశ్చ పరస్పరజిగీషుణో:৷৷1.75.16৷৷"},{"sloka":"తదా తు జృమ్భితం శైవం ధనుర్భీమపరాక్రమమ్.హుఙ్కారేణ మహాదేవ స్తమ్భితోథ త్రిలోచన:৷৷1.75.17৷৷"},{"sloka":"దేవైస్తదా సమాగమ్య సర్షిసఘై స్సచారణై:.యాచితౌ ప్రశమం తత్ర జగ్మతుస్తౌ సురోత్తమౌ৷৷1.75.18৷৷"},{"sloka":"జృమ్భితం తద్ధనుర్ద్రృష్ట్వా శైవం విష్ణుపరాక్రమై:.అధికం మేనిరే విష్ణుం దేవా స్సర్షిగణాస్తదా\t৷৷1.75.19৷৷ "},{"sloka":"ధనూ రుద్రస్తు సఙ్కృద్ధో విదేహేషు మహాయశా:.దేవరాతస్య రాజర్షేర్దదౌ హస్తే ససాయకమ్৷৷1.75.20৷৷ "},{"sloka":"ఇదం చ వైష్ణవం రామ! ధను: పరపురఞ్జయమ్.ఋచీకే భార్గవే ప్రాదాద్విష్ణు: స న్యాసముత్తమమ్৷৷1.75.21৷৷"},{"sloka":"ఋచీకస్తు మహాతేజా: పుత్రస్యాప్రతికర్మణ:.పితుర్మమ దదౌ దివ్యం జమదగ్నేర్మహాత్మన:৷৷1.75.22৷৷"},{"sloka":"న్యస్తశస్త్రే పితరి మే తపోబలసమన్వితే.అర్జునో విదధే మృత్యుం ప్రాకృతాం బుద్ధిమాస్థిత:৷৷1.75.23৷৷"},{"sloka":"వధమప్రతిరూపం తు పితు శ్శృత్వా సుదారుణమ్.క్షత్రముత్సాదయన్రోషాజ్జాతం జాతమనేకశ:৷৷1.75.24৷৷పృథివీం చాఖిలాం ప్రాప్య కాశ్యపాయ మహాత్మనే\t.యజ్ఞస్యాన్తే తదా రామ దక్షిణాం పుణ్యకర్మణే\t.దత్త్వా మహేన్ద్రనిలయస్తపోబలసమన్విత:৷৷1.75.25৷৷"},{"sloka":"అద్యతూత్తమవీర్యేణ త్వయా రామ మహాబల.శ్రుతవాన్ ధనుషో భేదం తతోహం ద్రుతమాగత:৷৷1.75.26৷৷"},{"sloka":"తదిదం వైష్ణవం రామ! పితృపైతామహం మహత్.క్షత్రధర్మం పురస్కృత్య గృహ్ణీష్వ ధనురుత్తమమ్৷৷1.75.27৷৷"},{"sloka":"యోజయస్వ ధనుశ్శ్రేష్ఠే శరం పరపురఞ్జయమ్.యది శక్నోషి కాకుత్స్థ! ద్వన్ద్వం దాస్యామి తే తత:৷৷1.75.28৷৷"}]