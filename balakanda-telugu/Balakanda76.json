[{"sloka":"[Rama bends the bow of Visnu--Parasurama returns to Mahendra mountain.]శ్రుత్వా తజ్జామదగ్న్యస్య వాక్యం దాశరథిస్తదా.గౌరవాద్యంన్త్రితకథ: పితూ రామమథాబ్రవీత్৷৷1.76.1৷৷"},{"sloka":"శ్రుతవానస్మి యత్కర్మ కృతవానసి భార్గవ!.అనురుంధ్యామహే బ్రహ్మన్ పితురానృణ్యమాస్థితమ్৷৷1.76.2৷৷"},{"sloka":"వీర్యహీనమివాశక్తం క్షత్రధర్మేణ భార్గవ!.అవజానాసి మే తేజ: పశ్య మేద్య పరాక్రమమ్৷৷1.76.3৷৷"},{"sloka":"ఇత్యుక్త్వా రాఘవ: క్రుద్ధో భార్గవస్య శరాసనమ్.శరం చ ప్రతిజగ్రాహ హస్తాల్లఘుపరాక్రమ:৷৷1.76.4৷৷"},{"sloka":"ఆరోప్య స ధనూ రామ శ్శరం సజ్యం చకార హ.జామదగ్న్యం తతో రామం రామ: క్రుద్ధోబ్రవీద్వచ:৷৷1.76.5৷৷"},{"sloka":"బ్రాహ్మణోసీతి పూజ్యో మే విశ్వామిత్రకృతేన చ.తస్మాచ్ఛక్తో న తే రామ మోక్తుం ప్రాణహరం శరమ్৷৷1.76.6৷৷"},{"sloka":"ఇమాం పాదగతిం రామ! తపోబలసమార్జితామ్.లోకానప్రతిమాన్వా తే హనిష్యామి యదిచ్ఛసి\t৷৷1.76.7৷৷"},{"sloka":"న హ్యయం వైష్ణవో దివ్య శ్శర: పరపురఞ్జయ:.మోఘ: పతతి వీర్యేణ బలదర్పవినాశనః৷৷1.76.8৷৷"},{"sloka":"వరాయుధధరం రామం ద్రష్టుం సర్షిగణా స్సురా:.పితామహం పురస్కృత్య సమేతాస్తత్ర సఙ్ఘశ:৷৷1.76.9৷৷గన్ధర్వాప్సరసశ్చైవ సిద్ధచారణకిన్నరా:.యక్షరాక్షసనాగాశ్చ తద్ద్రష్టుం మహదద్భుతమ్৷৷1.76.10৷৷ "},{"sloka":"జడీకృతే తదాలోకే రామే వరధనుర్ధరే.నిర్వీర్యో జామదగ్న్యోసౌ రామో రామముదైక్షత৷৷.1.76.11৷৷"},{"sloka":"తేజోభిహతవీర్యత్వాజ్జామదగ్న్యో జడీకృత:.రామం కమలపత్రాక్షం మన్దం మన్దమువాచ హ৷৷1.76.12৷৷"},{"sloka":"కాశ్యపాయ మయా దత్తా యదా పూర్వం వసున్ధరా.విషయే మే న వస్తవ్యమితి మాం కాశ్యపోబ్రవీత్৷৷1.76.13৷৷"},{"sloka":"సోహం గురువచ: కుర్వన్ పృథివ్యాం న వసే నిశామ్.కృతా ప్రతిజ్ఞా కాకుత్స్థ! కృతా భూ: కాశ్యపస్య హి৷৷1.76.14৷৷"},{"sloka":"తదిమాం త్వం గతిం వీర హన్తుం నార్హసి రాఘవ.మనోజవం గమిష్యామి మహేన్ద్రం పర్వతోత్తమమ్৷৷1.76.15৷৷"},{"sloka":"లోకాస్త్వప్రతిమా రామ నిర్జితాస్తపసా మయా\t.జహి తాన్ శరముఖ్యేన మా భూత్కాలస్య పర్యయ:৷৷1.76.16৷৷"},{"sloka":"అక్షయ్యం మధుహన్తారం జానామి త్వాం సురేశ్వరమ్.ధనుషోస్య పరామర్శాత్ స్వస్తి తేస్తు పరంతప!৷৷1.76.17৷৷"},{"sloka":"ఏతే సురగణాస్సర్వే నిరీక్షన్తే సమాగతా:.త్వామప్రతిమకర్మాణమప్రతిద్వన్ద్వమాహవే৷৷1.76.18৷৷"},{"sloka":"న చేయం మమ కాకుత్స్థ! వ్రీడా భవితుమర్హతి.త్వయా త్రైలోక్యనాథేన యదహం విముఖీకృత:৷৷1.76.19৷৷"},{"sloka":"శరమప్రతిమం రామ! మోక్తుమర్హసి సువ్రత!.శరమోక్షే గమిష్యామి మహేన్ద్రం పర్వతోత్తమమ్৷৷1.76.20৷৷ "},{"sloka":"తథా బ్రువతి రామే తు జామదగ్నయే ప్రతాపవాన్.రామో దాశరథి శ్శ్రీమాన్ చిక్షేప శరముత్తమమ్৷৷1.76.21৷৷"},{"sloka":"స హతాన్ దృశ్య రామేణ స్వాంల్లోకాంస్తపసార్జితాన్.జామదగ్న్యో జగామాశు మహేన్ద్రం పర్వతోత్తమమ్৷৷1.76.22৷৷"},{"sloka":"తతో వితిమిరాస్సర్వా దిశశ్చోపదిశస్తథా.సురా స్సర్షిగణా రామం ప్రశశంసురుదాయుధమ్৷৷1.76.23৷৷"},{"sloka":"రామం దాశరథిం రామో జామదగ్న్య: ప్రశస్య చ.తత: ప్రదక్షిణీ కృత్య జగామాత్మగతిం ప్రభు:৷৷1.76.24৷৷"}]