[{"sloka":"[Dasaratha enters the city of Ayodhya with his sons and their wives--Bharata and Satrughna depart with their maternal uncle--Rama's virtues described.]గతే రామే ప్రశాన్తాత్మా రామో దాశరథిర్ధను:.వరుణాయాప్రమేయాయ దదౌ హస్తే ససాయకమ్৷৷1.77.1৷৷"},{"sloka":"అభివాద్య తతో రామో వసిష్ఠప్రముఖానృషీన్. పితరం విహ్వలం దృష్ట్వా ప్రోవాచ రఘునన్దన:৷৷1.77.2৷৷"},{"sloka":"జామదగ్న్యో గతో రామ: ప్రయాతు చతురఙ్గిణీ.అయోధ్యాభిముఖీ సేనా త్వయా నాథేన పాలితా৷৷1.77.3৷৷"},{"sloka":"సన్దిశస్వ మహారాజ సేనాం త్వచ్ఛాసనే స్థితామ్.శాసనం కాఙ్క్షతే సేనా చాతకాలిర్జలం యథా৷৷1.77.4৷৷"},{"sloka":"రామస్య వచనం శ్రుత్వా రాజా దశరథ స్సుతమ్.బాహుభ్యాం సమ్పరిష్వజ్య మూర్ధ్ని చాఘ్రాయ రాఘవమ్৷৷1.77.5৷৷గతో రామ ఇతి శ్రుత్వా హృష్ట: ప్రముదితో నృప:.పునర్జాతం తదా మేనే పుత్రమాత్మానమేవ చ৷৷1.77.6৷৷"},{"sloka":"చోదయామాస తాం సేనాం జగామాశు తత: పురీమ్.పతాకాధ్వజినీం రమ్యాం తూర్యోద్ఘుష్టనినాదితామ్৷৷1.77.7৷৷సిక్తరాజ పథాం రమ్యాం ప్రకీర్ణకుసుమోత్కరామ్\t.రాజప్రవేశసుముఖై: పౌరైర్మఙ్గలవాదిభి:৷৷1.77.8৷৷సమ్పూర్ణాం ప్రావిశద్రాజా జనౌఘైస్సమలఙ్కృతామ్."},{"sloka":"పౌరై: ప్రత్యుద్గతో దూరం ద్విజైశ్చ పురవాసిభి:.పుత్రైరనుగత శ్శ్రీమాన్ శ్రీమద్భిశ్చ మహాయశా:\t৷৷1.77.9৷৷ప్రవివేశ గృహం రాజా హిమవత్సదృశం పునః."},{"sloka":"ననన్ద సజనో రాజా గృహే కామై స్సుపూజిత:৷৷1.77.10৷৷కౌసల్యా చ సుమిత్రా చ కైకేయీ చ సుమధ్యమా.వధూప్రతిగ్రహే యుక్తా యాశ్చాన్యా రాజయోషిత:৷৷1.77.11৷৷"},{"sloka":"తతస్సీతాం మహాభాగామూర్మిలాం చ యశస్వినీమ్.కుశధ్వజసుతే చోభే జగృహుర్నృపపత్నయ:৷৷1.77.12৷৷"},{"sloka":"మఙ్గలాలమ్భనైశ్చాపి శోభితా: క్షౌమవాసస:. దేవతాయతనాన్యాశు సర్వాస్తా: ప్రత్యపూజయన్৷৷1.77.13৷৷"},{"sloka":"అభివాద్యాభివాద్యాంశ్చ సర్వా రాజసుతాస్తదా.స్వం స్వం గృహమథాసాద్య కుబేరభవనోపమమ్৷৷1.77.14৷৷గోభిర్ధనైశ్చ ధాన్యైశ్చ తర్పయిత్వా ద్విజోత్తమాన్.రేమిరే ముదితా: సర్వా భర్తృభి: సహితా రహ:৷৷1.77.15৷৷"},{"sloka":"కుమారాశ్చ మహాత్మానో వీర్యేణాప్రతిమా భువి .కృతదారా: కృతాస్త్రాశ్చ సధనా: ససుహృజ్జనా:৷৷1.77.16৷৷శుశ్రూషమాణా: పితరం వర్తయన్తి నరర్షభా:."},{"sloka":"కస్యచిత్త్వథ కాలస్య రాజా దశరథ: సుతమ్.1.77.17৷৷భరతం కైకయీపుత్ర మబ్రవీద్రఘునన్దన:."},{"sloka":"అయం కేకయరాజస్య పుత్రో వసతి పుత్రక৷৷1.77.18৷৷త్వాం నేతుమాగతో వీర యుధాజిన్మాతులస్తవ."},{"sloka":"ప్రార్థితస్తేన ధర్మజ్ఞ మిధిలాయామహం తథా৷৷1.77.19৷৷ఋషిమధ్యే తు తస్య త్వం ప్రీతిం కర్తుమిహార్హసి."},{"sloka":"శ్రుత్వా దశరథస్యైతద్భరత: కైకయీసుత:৷৷1.77.20৷৷అభివాద్య గురుం రామం పరిష్వజ్య చ లక్ష్మణమ్.                      గమనాయాభిచక్రామ శత్రుఘ్నసహితస్తదా৷৷1.77.21৷৷"},{"sloka":"ఆపృచ్ఛ్య పితరం శూరో రామం చాక్లిష్టకారిణమ్.మాతృశ్చాపి నరశ్రేష్ఠ శ్శత్రుఘ్నసహితో యయౌ৷৷1.77.22৷৷ "},{"sloka":"గతే తు భరతే రామో లక్ష్మణశ్చ మహాబల:.పితరం దేవసంఙ్కాశం పూజయామాసతుస్తదా৷৷1.77.23৷৷"},{"sloka":"పితురాజ్ఞాం పురస్కృత్య పౌరకార్యాణి సర్వశ:.చకార రామో ధర్మాత్మా ప్రియాణి చ హితాని చ৷৷1.77.24৷৷"},{"sloka":"మాతృభ్యో మాతృకార్యాణి కృత్వా పరమయన్త్రిత:.గురూణాం గురుకార్యాణి కాలే కాలేన్వవైక్షత৷৷1.77.25৷৷"},{"sloka":"ఏవం దశరథ: ప్రీతో బ్రాహ్మణా నైగమాస్తథా.రామస్య శీలవృత్తేన సర్వే విషయవాసిన:৷৷1.77.26৷৷"},{"sloka":"తేషామతియశా లోకే రామ స్సత్యపరాక్రమః.స్వయమ్భూరివ భూతానాం బభూవ గుణవత్తర:৷৷1.77.27৷৷ "},{"sloka":"రామస్తు సీతయా సార్ధం విజహార బహూనృతూన్ .మనస్స్వీ తద్గతస్తస్యాః నిత్యం హృది సమర్పిత:৷৷1.77.28৷৷"},{"sloka":"ప్రియా తు సీతా రామస్య దారా: పితృకృతా ఇతి.గుణాద్రూపగుణాచ్చాపి ప్రీతిర్భూయోభ్యవర్ధత৷৷1.77.29৷৷"},{"sloka":"తస్యాశ్చ భర్తా ద్విగుణం హృదయే పరివర్తతే.అన్తర్జాతమపి వ్యక్తమాఖ్యాతి హృదయం హృదా৷৷1.77.30৷৷"},{"sloka":"తస్య భూయో విశేషేణ మైథిలీ జనకాత్మజా.దేవతాభి స్సమా రూపే సీతా శ్రీరివ రూపిణీ৷৷1.77.31৷৷"},{"sloka":"తయా స రాజర్షిసుతోభిరామయాసమేయివానుత్తమరాజకన్యయా.అతీవ రామ శ్శుశుభేభిరామయా.విభు శ్శ్రియా విష్ణురివామరేశ్వర:৷৷1.77.32৷৷ "}]