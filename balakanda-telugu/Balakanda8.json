[{"sloka":"[Dasaratha had no sons to continue the Ikshvaku race --sorrow grew  with advancing age-- intends to perform aswamedha for a successor-- summons all ministers and counsellors--sages and family priests to approve his proposal.]తస్య త్వేవం ప్రభావస్య ధర్మజ్ఞస్య మహాత్మన:.సుతార్థం తప్యమానస్య నాసీద్వంశకరస్సుత:৷৷1.8.1৷৷ "},{"sloka":"చిన్తయానస్య తస్యైవం బుద్ధిరాసీన్మహాత్మన: .సుతార్థం హయమేధేన కిమర్థం న యజామ్యహమ్৷৷1.8.2৷৷ "},{"sloka":"స నిశ్చితాం మతిం కృత్వా యష్టవ్యమితి బుద్ధిమాన్.మన్త్రిభిస్సహ ధర్మాత్మా సర్వైరేవ కృతాత్మభి:৷৷1.8.3৷৷ తతోబ్రవీదిదం రాజా సుమన్త్రం మన్త్రిసత్తమమ్.శీఘ్రమానయ మే సర్వాన్గురూంస్తాన్ సపురోహితాన్৷৷1.8.4৷৷ "},{"sloka":"తాన్పూజయిత్వా ధర్మాత్మా రాజా దశరథస్తదా.ఇదం ధర్మార్థసహితం శ్లక్ష్ణంవచనమబ్రవీత్৷৷1.8.7৷৷ "},{"sloka":"మమ లాలప్యమానస్య పుత్రార్థన్నాస్తి వై సుఖమ్.తదర్థం హయమేధేన యక్ష్యామీతి మతిర్మమ৷৷1.8.8৷৷ "},{"sloka":"తదహం యష్టుమిచ్ఛామి శాస్త్రదృష్టేన కర్మణా.కథం ప్రాప్స్యామ్యహం కామం బుద్ధిరత్రవిచార్యతామ్৷৷1.8.9৷৷ "},{"sloka":"తతస్సాధ్వితి తద్వాక్యం బ్రాహ్మణా: ప్రత్యపూజయన్.వసిష్ఠప్రముఖాస్సర్వే పార్థివస్య ముఖాచ్చ్యుతమ్৷৷1.8.10৷৷ "},{"sloka":"ఊచుశ్చ పరమప్రీతాస్సర్వే దశరథం వచ:.సమ్భారాస్సమ్భ్రియన్తాం తే తురగశ్చ విముచ్యతామ్৷৷1.8.11৷৷ "},{"sloka":"సర్వథా ప్రాప్స్యసే పుత్రానభిప్రేతాంశ్చ పార్థివ.యస్య తే ధార్మికీ బుద్ధిరియం పుత్రార్థమాగతా৷৷1.8.12৷৷ "},{"sloka":"తత: ప్రీతోభవద్రాజా శ్రుత్వా తద్విజభాషితమ్.అమాత్యాంశ్చాబ్రవీద్రాజా హర్షపర్యాకులేక్షణ:৷৷1.8.13৷৷ "},{"sloka":"సమ్భారాస్సమ్భ్రియన్తాం మే గురూణాం వచనాదిహ.సమర్థాధిష్ఠితశ్చాశ్వస్సోపాధ్యాయో విముచ్యతామ్৷৷1.8.14৷৷ "},{"sloka":"సరయ్వాశ్చోత్తరే తీరే యజ్ఞభూమిర్విధీయతామ్.శాన్తయశ్చాభివర్ధన్తాం యథాకల్పం యథావిధి৷৷1.8.15৷৷ "},{"sloka":"శక్య: ప్రాప్తుమయం యజ్ఞస్సర్వేణాపి మహీక్షితా.నాపరాధో భవేత్కష్టో యద్యస్మిన్క్రతుసత్తమే৷৷1.8.16৷৷ "},{"sloka":"ఛిద్రం హి మృగయన్తేత్ర విద్వాంసో బ్రహ్మరాక్షసా: .నిహతస్య చ యజ్ఞస్య సద్య: కర్తా వినశ్యతి ৷৷1.8.17৷৷ "},{"sloka":"తద్యథా విధిపూర్వం మే క్రతురేష సమాప్యతే .తథా విధానం క్రియతాం సమర్థా: కరణేష్విహ৷৷1.8.18৷৷ "},{"sloka":"తథేతి చాబ్రువన్సర్వే మన్త్రిణ:ప్రత్యపూజయన్.పార్థివేన్ద్రస్య తద్వాక్యం యథాజ్ఞప్తం నిశమ్య తే৷৷1.8.19৷৷ "},{"sloka":"తథా ద్విజాస్తే ధర్మజ్ఞా వర్ధయన్తో నృపోత్తమమ్.అనుజ్ఞాతాస్తతస్సర్వే పునర్జగ్ముర్యథాగతమ్৷৷1.8.20৷৷ "},{"sloka":"విసర్జయిత్వా తాన్విప్రాన్సచివానిదమబ్రవీత్.ఋత్విగ్భిరుపదిష్టోయం యథావత్క్రతురాప్యతామ్৷৷1.8.21৷৷ "},{"sloka":"ఇత్యుక్త్వా నృపశార్దూలస్సచివాన్సముపస్థితాన్.విసర్జయిత్వా స్వం వేశ్మ ప్రవివేశ మహాద్యుతి:৷৷1.8.22৷৷ "},{"sloka":"తతస్స గత్వా తా:పత్నీర్నరేన్ద్రో హృదయప్రియా:.ఉవాచ దీక్షాం విశత యక్ష్యేహం సుతకారణాత్৷৷1.8.23৷৷ "},{"sloka":"తాసాం తేనాతికాన్తేన వచనేన సువర్చసామ్.ముఖపద్మాన్యశోభన్త పద్మానీవ హిమాత్యయే৷৷1.8.24৷৷"},{"sloka":""}]