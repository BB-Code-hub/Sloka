[{"sloka":"[Sumantra relates the story of sage Rsyasringa to Dasaratha- tells him he would get sons after performance of a sacrifice by Rsyasringa--Dasaratha plans to get Rsyasringa to Ayodhya.]ఏతచ్ఛ్రుత్వా రహస్సూతో రాజానమిదమబ్రవీత్.ఋత్విగ్భిరుపదిష్టోయం పురావృత్తో మయా శ్రుత:৷৷1.9.1৷৷ "},{"sloka":"సనత్కుమారో భగవాన్పూర్వం కథితవాన్కథామ్.ఋషీణాం సన్నిధౌ రాజన్! తవ పుత్రాగమం ప్రతి৷৷1.9.2৷৷ "},{"sloka":"కాశ్యపస్యతు పుత్రోస్తి విభణ్డక ఇతి శ్రుత:.ఋష్యశృఙ్గ ఇతి ఖ్యాతస్తస్య పుత్రో భవిష్యతి৷৷1.9.3৷৷ "},{"sloka":"స వనే నిత్యసంవృద్ధో మునిర్వనచరస్సదా .నాన్యం జానాతి విప్రేన్ద్రో నిత్యం పిత్రనువర్తనాత్ ৷৷1.9.4৷৷ "},{"sloka":"ద్వైవిధ్యం బ్రహ్మచర్యస్య భవిష్యతి మహాత్మన:.లోకేషు ప్రథితం రాజన్విప్రైశ్చ కథితం సదా৷৷1.9.5৷৷ "},{"sloka":"తస్యైవం వర్తమానస్య కాలస్సమభివర్తత .అగ్నిం శుశ్రూషమాణస్య పితరం చ యశస్వినమ్৷৷1.9.6৷৷ "},{"sloka":"ఏతస్మిన్నేవ కాలే తు రోమపాద: ప్రతాపవాన్.అఙ్గేషు ప్రథితో రాజా భవిష్యతి మహాబల:৷৷ 1.9.7৷৷ "},{"sloka":"తస్య వ్యతిక్రమాద్రాజ్ఞో భవిష్యతి సుదారుణా .అనావృష్టిస్సుఘోరా వై సర్వభూతభయావహా ৷৷1.9.8৷৷ "},{"sloka":"అనావృష్ట్యాం తు వృత్తాయాం రాజా దు:ఖసమన్విత:.బ్రాహ్మణాన్శ్రుతవృద్ధాంశ్చ సమానీయ ప్రవక్ష్యతి৷৷ 1.9.9৷৷ "},{"sloka":"భవన్తశ్శ్రుతధర్మాణో లోకచారిత్రవేదిన: .సమాదిశన్తు నియమం ప్రాయశ్చిత్తం యథా భవేత్ ৷৷1.9.10৷৷ "},{"sloka":"వక్ష్యన్తి తే మహీపాలం బ్రాహ్మణా వేదపారగా:.విభణ్డకసుతం రాజన్సర్వోపాయైరిహానయ৷৷1.9.11৷৷ "},{"sloka":"ఆనాయ్య చ మహీపాల! ఋశ్యశృఙ్గం సుసత్కృతమ్.ప్రయచ్ఛ కన్యాం శాన్తాం వై విధినా సుసమాహిత: ৷৷1.9.12৷৷ "},{"sloka":"తేషాం తు వచనం శ్రుత్వా రాజా చిన్తాం ప్రపత్స్యతే .కేనోపాయేన వై శక్య ఇహానేతుం స వీర్యవాన్ ৷৷1.9.13৷৷ "},{"sloka":"తతో రాజా వినిశ్చిత్య సహ మన్త్రిభిరాత్మవాన్.పురోహితమమాత్యాంశ్చ తత: ప్రేష్యతి సత్కృతాన్৷৷1.9.14৷৷ "},{"sloka":"తే తు రాజ్ఞో వచశ్శ్రుశృత్వా వ్యథితా వినతాననా:.న గచ్ఛేమ ఋషేర్భీతా అనునేష్యన్తి తం నృపమ్ ৷৷ 1.9.15৷৷ "},{"sloka":"వక్ష్యన్తి చిన్తయిత్వా తే తస్యోపాయాంశ్చ తత్క్షమాన్.ఆనేష్యామో వయం విప్రం న చ దోషో భవిష్యతి৷৷ 1.9.16৷৷ "},{"sloka":"ఏవమఙ్గాధిపేనైవ గణికాభి: ఋషేస్సుత:.ఆనీతోవర్షయద్దేవశ్శాన్తా చాస్మై ప్రదీయతే৷৷1.9.17৷৷ "},{"sloka":"ఋశ్యశృఙ్గస్తు జామాతా పుత్రాంస్తవ విధాస్యతి.సనత్కుమారకథితమేతావద్వ్యాహృతం మయా৷৷1.9.18৷৷ "},{"sloka":"అథ హృష్టో దశరథస్సుమన్త్రం ప్రత్యభాషత.యథర్శ్యశృఙ్గస్త్వానీతో విస్తరేణ త్వయోచ్యతామ్৷৷1.9.19৷৷ "}]