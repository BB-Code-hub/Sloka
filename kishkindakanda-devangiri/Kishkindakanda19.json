[{"sloka":"[Tara arrives -- her lamentations.]स वानरमहाराजश्शयानश्शरविक्षतः।प्रत्युक्तो हेतुमद्वाक्यैर्नोत्तरं प्रत्यपद्यत4.19.1।।"},{"sloka":"अश्मभिः प्रविभिन्नाङ्गः पादपैराहतो भृशम्।रामबाणेन चाक्रान्तो जीवितान्ते मुमोह सः4.19.2।।"},{"sloka":"तं भार्या बाणमोक्षेण रामदत्तेन संयुगे।हतं प्लवगशार्दूलं तारा शुश्राव वालिनम्4.19.3।।"},{"sloka":"सा सपुत्राप्रियं श्रुत्वा वधं भर्तुस्सुदारुणम्।निष्पपात भृशं तस्माद्विविधा गिरिगह्वरात्4.19.4।।"},{"sloka":"ये त्वङ्गदपरीवारा वानरा भीमविक्रमाः।ते सकार्मुकमालोक्य रामं त्रस्ताः प्रदुद्रुवुः4.19.5।।"},{"sloka":"सा ददर्श ततस्त्रस्तान्हरीनापततो भृशम्।यूथादिव परिभ्रष्टान्मृगान्निहतयूथपान्4.19.6।।"},{"sloka":"तानुवाच समासाद्य दुःखितान्दुखिता सती।रामवित्रासितान्सर्वाननुबद्धानिवेषुभिः4.19.7।।"},{"sloka":"वानराः राजसिंहस्य यस्य यूयं पुरस्सराः।तं विहाय सुसन्त्रस्ताः कस्माद्द्रवथ दुर्गताः4.19.8।।"},{"sloka":"राज्यहेतोस्स चेद्भ्राता भ्रात्रा रौद्रेण पातितः।रामेण प्रहितैरौद्रैर्मार्गणैर्दूरपातिभिः4.19.9।।"},{"sloka":"कपिपत्न्या वचश्श्रुत्वा कपयः कामरूपिणः।प्राप्तकालमविक्लिष्टमूचुर्वचनमङ्गनाम्4.19.10।।"},{"sloka":"जीवपुत्रे निवर्तस्व पुत्रं रक्षस्व चाङ्गदम्।अन्तको रामरूपेण हत्वा नयति वालिनम्4.19.11।।"},{"sloka":"क्षिप्तान् वृक्षान्समाविध्य विपुलाश्च शिलास्तथा।वाली वज्रसमैर्बाणै रामेण विनिपातितः4.19.12।।"},{"sloka":"अभिद्रुतमिदं सर्वं विद्रुतं प्रसृतं बलम्।अस्मिन् प्लवगशार्दूले हते शक्रसमप्रभे4.19.13।।"},{"sloka":"रक्ष्यतां नगरद्वारमङ्गदश्चाभिषिच्यताम्।पदस्थं वालिनः पुत्रं भजिष्यन्ति प्लवङ्गमाः4.19.14।।"},{"sloka":"अथवाऽरुचितं स्थानमिह ते रुचिरानने।आविशन्ति हि दुर्गाणि क्षिप्रमन्यानि वानराः4.19.15।।"},{"sloka":"अभार्याश्च सभार्याश्च सन्त्यत्र वनचारिणः।लुब्धेभ्यो विप्रयुक्तेभ्यस्तेभ्यो नस्तुमुलं भयम्4.19.16।।"},{"sloka":"अल्पान्तरगतानां तु श्रुत्वा वचनमङ्गना।आत्मनः प्रतिरूपं सा बभाषे चारुहासिनी4.19.17।।"},{"sloka":"पुत्रेण मम किं कार्यं राज्येनच किमात्मना।कपिसिंहे महाभागे तस्मिन्भर्तरि नश्यति4.19.18।।"},{"sloka":"पादमूलं गमिष्यामि तस्यैवाहं महात्मनः।योऽसौ रामप्रयुक्तेन शरेण विनिपातितः4.19.19।।"},{"sloka":"एवमुक्त्वा प्रदुद्राव रुदन्ती शोककर्शिता।शिरश्चोरश्च बाहुभ्यां दुःखेन समभिध्नती4.19.20।।"},{"sloka":"आव्रजन्ती ददर्शाथ पतिं निपतितं भुवि।हन्तारं दानवेन्द्राणां समरेष्वनिवर्तिनम्4.19.21।।"},{"sloka":"क्षेप्तारं पर्वतेन्द्राणां वज्राणामिव वासवम्।महावातसमाविष्टं महामेघौघनिस्स्वनम्4.19.22।।"},{"sloka":"क्रतुल्यपराक्रान्तं वृष्टवेवोपरतं घनम्।नर्दन्तं नर्दतां भीमं शूरं शूरेण पातितम्4.19.23।।शार्दूलेनामिषस्यार्थे मृगराजं यथाहतम्।"},{"sloka":"अर्चितं सर्वलोकस्य सपताकं सवेदिकम्4.19.24।।नागहेतोस्सुपर्णेन चैत्यमुन्मथितं यथा।"},{"sloka":"अवष्टभ्य च तिष्ठन्तं ददर्श धनुरुत्तम्4.19.25।।रामं रामानुजं चैव भर्तुश्चैवानुजं शुभा।"},{"sloka":"तावतीत्य समासाद्य भर्तारं निहतं रणे4.19.26।।समीक्ष्य व्यथिता भूमौ सम्भ्रान्ता निपपात ह।"},{"sloka":"सुप्त्वेव पुनरुत्थाय आर्यपुत्रेति शोचती4.19.27।।रुरोद सा पतिं दृष्ट्वा संवीतं मृत्युदामभिः।"},{"sloka":"तामवेक्ष्य तु सुग्रीवः क्रोशन्तीं कुररीमिव।विषादमगमत्कष्टं दृष्ट्वा चाङ्गदमागतम्4.19.28।।"}]