[{"sloka":"[Sugriva narrates to Rama the reasons for his hostility with Vali and banishment from the kingdom.]తతః క్రోధసమావిష్టం సమ్రబ్ధం తముపాగతమ్.అహం ప్రసాదయాఞ్చక్రే భ్రాతరం ప్రియకామ్యయా4.10.1"},{"sloka":"దిష్ట్యాసి కుశలీ ప్రాప్తో నిహతశ్చ త్వయా రిపుః.అనాథస్య హి మే నాథస్త్వమేకోనాథనన్దనః4.10.2৷৷"},{"sloka":"ఇదం బహుశలాకం తే పూర్ణచన్ద్రమివోదితమ్.ఛత్రం సవాలవ్యజనం ప్రతీచ్ఛస్వ మయా ధృతమ్4.10.3৷৷"},{"sloka":"ఆర్తశ్చాథ బిలద్వారి స్థితస్సంవత్సరం నృప.దృష్ట్వాహం శోణితం ద్వారి బిలాచ్చాపి సముత్థితమ్4.10.4৷৷శోకసంవిగ్నహృదయో భృశం వ్యాకులితేన్ద్రియః.అపిధాయ బిలద్వారం శైలశృఙ్గేణ తత్తథా4.10.5৷৷తస్మాద్దేశాదపాక్రమ్య కిష్కిన్ధాం ప్రావిశం పునః."},{"sloka":"విషాదాత్విహ మాం దృష్ట్వా పౌరైర్మన్త్రిభిరేవ చ4.10.6৷৷అభిషిక్తో న కామేన తన్మేత్వం క్షన్తుమర్హసి."},{"sloka":"త్వమేవ రాజా మానార్హస్సదా చాహం యథా పురమ్4.10.7৷৷రాజభావనియోగోయం మమ త్వద్విరహాత్కృతః.సామాత్యపౌరనగరం స్థితం నిహతకణ్టకమ్4.10.8৷৷"},{"sloka":"న్యాసభూతమిదం రాజ్యం తవ నిర్యాతయామ్యహమ్.మా చ రోషం కృథాస్సౌమ్య మయి శత్రునిబర్హణ4.10.9৷৷"},{"sloka":"యాచే త్వాం శిరసా రాజన్మయా బద్ధోయమఞ్జలిః.బలాదస్మిన్ సమాగమ్య మన్త్రిభిః పురవాసిభిః4.10.10৷৷రాజభావే నియుక్తోహం శూన్యదేశజిగీషయా."},{"sloka":"స్నిగ్ధమేవం బ్రువాణం మాం స తు నిర్భర్త్స్య వానరః4.10.11৷৷ధిక్త్వామితి చ మా ముక్త్వా బహు తత్తదువాచ హ."},{"sloka":"ప్రకృతీశ్చ సమానీయ మున్త్రిణశ్చైవ సమ్మతాన్4.10.12৷৷మామాహ సుహృదాం మధ్యే వాక్యం పరమగర్హితమ్."},{"sloka":"విదితం వో యథా రాత్రౌ మాయావీ స మహాసురః4.10.13৷৷మాం సమాహ్వయత క్రూరో యుద్ధాకాఙ్క్షీ సుదుర్మతిః."},{"sloka":"తస్య తద్వచనం శ్రుత్వా నిస్సృతోహం నృపాలయాత్4.10.14৷৷అనుయాతశ్చ మాం తూర్ణమయం భ్రాతా సుదారుణః."},{"sloka":"స తు దృష్ట్వైవ మాం రాత్రౌ సద్వితీయం మహాబలః4.10.15৷৷ప్రాద్రవద్భయసన్త్రస్తో వీక్ష్యావాం సముపాగతౌ.అనుద్రుతశ్చ వేగేన ప్రవివేశ మహాబిలమ్4.10.16৷৷"},{"sloka":"తం ప్రవిష్టం విదిత్వా సుఘోరం సుమహద్బిలమ్.అయముక్తోథ మే భ్రాతా మయా తు క్రూరదర్శనః4.10.17৷৷"},{"sloka":"అహత్వా నాస్తి మే శక్తిః ప్రతిగన్తుమితః పురీమ్.బిలద్వారి ప్రతీక్ష త్వం యావదేనం నిహన్మ్యహమ్4.10.18৷৷"},{"sloka":"స్థితోయమితి మత్వా తు ప్రవిష్టోహం దురాసదమ్.తం చ మే మార్గమాణస్య గతస్సంవత్సరస్తదా4.10.19৷৷"},{"sloka":"స తు దృష్టో మయా శత్రురనిర్వేదాద్భయావహః.నిహతశ్చ మయా తత్ర సోసురో బన్ధుభిస్సహ৷৷4.10.20৷৷"},{"sloka":"తస్యాస్యాత్తు ప్రవృత్తేన రుధిరౌఘేణ తద్బిలమ్.పూర్ణమాసీద్దురాక్రామం స్తనతస్తస్య భూతలే4.10.21৷৷"},{"sloka":"సూదయిత్వా తు తం శత్రుం విక్రాన్తం దున్దుభేస్సుతమ్.నిష్క్రామన్నేవ పశ్యామి బిలస్య పిహితం ముఖమ్4.10.22৷৷"},{"sloka":"విక్రోశమానస్య తు మే సుగ్రీవేతి పునః పునః.యదా ప్రతివచో నాస్తి తతోహం భృశదుఃఖితః4.10.23৷৷"},{"sloka":"పాదప్రహారైస్తు మయా బహుభిస్తద్విదారితమ్.తతోహం తేన నిష్క్రమ్య యథా పురముపాగతః4.10.24৷৷"},{"sloka":"అత్రానేనాస్మి సంరుద్ధో రాజ్యం ప్రార్థయతాత్మనః. సుగ్రీవేణ నృశంసేన విస్మృత్య భ్రాతృసౌహృదమ్৷৷4.10.25৷৷"},{"sloka":"ఏవముక్త్వా తు మాం తత్ర వస్త్రేణైకేన వానరః.నిర్వాసయామాస తదా వాలీ విగతసాధ్వసః4.10.26৷৷"},{"sloka":"తేనాహమపవిద్ధశ్చ హృతదారశ్చ రాఘవ.తద్భయాచ్ఛ మహీకృత్స్నా క్రాన్తేయం సవనార్ణవా4.10.27৷৷"},{"sloka":"ఋష్యమూకం గిరివరం భార్యాహరణదుఃఖితః.ప్రవిష్టోస్మి దురాధర్షం వాలినః కారణాన్తరే4.10.28৷৷"},{"sloka":"ఏతత్తే సర్వమాఖ్యాతం వైరానుకథనం మహత్.అనాగసా మయా ప్రాప్తం వ్యసనం పశ్య రాఘవ!4.10.29৷৷"},{"sloka":"వాలినస్తు భయార్తస్య సర్వలోకభయఙ్కర.కర్తుమర్హసి మే వీర ప్రసాదం తస్య నిగ్రహాత్4.10.30৷৷"},{"sloka":"ఏవముక్తస్స తేజస్వీ ధర్మజ్ఞో ధర్మసంహితమ్.వచనం వక్తుమారేభే సుగ్రీవం ప్రహసన్నివ4.10.31৷৷"},{"sloka":"అమోఘాస్సూర్యసఙ్కాశా మమైతే నిశితా శ్శరాః.తస్మిన్వాలిని దుర్వృత్తే నిపతిష్యన్తి వేగితాః4.10.32৷৷"},{"sloka":"యావత్తం నాభిపశ్యామి తవ భార్యాపహారిణమ్.తావత్స జీవేత్పాపాత్మా వాలీ చారిత్రదూషకః4.10.33৷৷"},{"sloka":"ఆత్మానుమానాత్పశ్యామి మగ్నం త్వాం శోకసాగరే.త్వామహం తారయిష్యామి కామం ప్రాప్స్యసి పుష్కలమ్4.10.34৷৷"},{"sloka":"తస్య తద్వచనం శ్రుత్వా హర్షపౌరుషవర్ధనమ్.సుగ్రీవః పరమప్రీతస్సుమహద్వాక్యమబ్రవీత్4.10.35৷৷"}]