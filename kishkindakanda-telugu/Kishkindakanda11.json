[{"sloka":"[Sugriva expatiates about the prowess of Vali --- narrates Dundubhi's challenge --- sage Matanga's curse on Vali --- Rama demonstrates his strength.]రామస్య వచనం శ్రుత్వా హర్షపౌరుషవర్ధనమ్.సుగ్రీవః పూజయాఞ్చక్రే రాఘవం ప్రశశంస చ4.11.1৷৷"},{"sloka":"అసంశయం ప్రజ్వలితైస్తీక్ష్ణైర్మర్మాతిగైశ్శరైః.త్వం దహేః కుపితో లోకాన్యుగాన్త ఇవ భాస్కరః4.11.2৷৷"},{"sloka":"వాలినః పౌరుషం యత్తద్యచ్చ వీర్యం ధృతిశ్చ యా.తన్మమైకమనాశ్శ్రుత్వా విధత్స్వ యదనన్తరమ్4.11.3৷৷"},{"sloka":"సముద్రాత్పశ్చిమాత్పూర్వం దక్షిణాదపి చోత్తరమ్.క్రామత్యనుదితే సూర్యే వాలీ వ్యపగతక్లమః4.11.4৷৷"},{"sloka":"అగ్రాణ్యారుహ్య శైలానాం శిఖరాణి మహాన్త్యపి.ఊర్ధ్వముత్క్షిప్య తరసా ప్రతిగృహ్ణాతి వీర్యవాన్4.11.5৷৷"},{"sloka":"బహవస్సారవన్తశ్చ వనేషు వివిధా ద్రుమాః.వాలినా తరసా భగ్నా బలం ప్రథయతాత్మనః4.11.6৷৷"},{"sloka":"మహిషో దున్దుభిర్నామ కైలాసశిఖరప్రభః.బలం నాగసహస్రస్య ధారయామాస వీర్యవాన్4.11.7৷৷"},{"sloka":"వీర్యోత్సేకేన దుష్టాత్మా వరదానాచ్చ మోహితః.జగామ సుమహాకాయ స్సముద్రం సరితాం పతిమ్৷৷4.11.8৷৷"},{"sloka":"ఊర్మిమన్తమభిక్రమ్య సాగరం రత్నసఞ్చయమ్.మహ్యం యుద్ధం ప్రయచ్ఛేతి తమువాచ మహార్ణవమ్4.11.9৷৷"},{"sloka":"తతస్సముద్రో ధర్మాత్మా సముత్థాయ మహాబలః.అబ్రవీద్వచనం రాజన్నసురం కాలచోదితమ్4.11.10৷৷"},{"sloka":"సమర్థో నాస్మి తే దాతుం యుద్ధం యుద్ధవిశారద!.శ్రూయతాం చాభిధాస్యామి యస్తే యుద్ధం ప్రదాస్యతి4.11.11৷৷"},{"sloka":"శైలరాజో మహారణ్యే తపస్విశరణం పరమ్.శఙ్కరశ్వశురో నామ్నా హిమవానితి విశ్రుతః4.11.12৷৷గుహాప్రస్రవణోపేతో బహుకన్దరనిర్దరః.స సమర్థస్తవ ప్రీతిమతులాం కర్తుమాహవే4.11.13৷৷"},{"sloka":"తం భీత ఇతి విజ్ఞాయ సముద్రమసురోత్తమః.హిమవద్వనమాగచ్ఛచ్ఛరశ్చాపాదివ చ్యుతః4.11.14৷৷తతస్తస్య గిరేశ్శ్వేతా గజేన్ద్రవిప్రలాశ్శిలాః.చిక్షేప బహుధా భూమౌ దున్దుభిర్విననాద చ4.11.15৷৷"},{"sloka":"తతశ్శ్వేతామ్బుదాకారః సౌమ్యః ప్రీతికరాకృతిః.హిమవానబ్రవీద్వాక్యం స్వే ఏవ శిఖరే స్థితః4.11.16৷৷"},{"sloka":"క్లేష్టుమర్హసి మాం న త్వం దున్దుభే ధర్మవత్సల!.రణకర్మస్వకుశలస్తపస్విశరణం హ్యహమ్4.11.17৷৷"},{"sloka":"తస్య తద్వచనం శ్రుత్వా గిరిరాజస్య ధీమతః.ఉవాచ దున్దుభిర్వాక్యం క్రోధాత్సంరక్తలోచనః4.11.18৷৷"},{"sloka":"యది యుద్ధేసమర్థస్త్వం మద్భయాద్వా నిరుద్యమః.సమాచక్ష్వ ప్రదద్యాన్మే యోద్య యుద్ధం యుయుత్సతః4.11.19৷৷"},{"sloka":"హిమవానబ్రవీద్వాక్యం శ్రుత్వా వాక్యవిశారదః.అనుక్తపూర్వం ధర్మాత్మా క్రోధాత్తమసురోత్తమమ్4.11.20৷৷"},{"sloka":"వాలీ నామ మహాప్రాజ్ఞశ్శక్రతుల్య పరాక్రమః.అధ్యాస్తే వానరశ్శ్రీమాన్ కిష్కిన్ధామతులప్రభామ్4.11.21৷৷"},{"sloka":"స సమర్థో మహాప్రాజ్ఞస్తవ యుద్ధవిశారదః.ద్వన్ద్వయుద్ధం మహద్దాతుం నముచేరివ వాసవః4.11.22৷৷"},{"sloka":"తం శీఘ్రమభిగచ్ఛ త్వం యది యుద్ధమిహేచ్ఛసి.స హి దుర్ధర్షణో నిత్యం శూరస్సమరకర్మణి4.11.23৷৷"},{"sloka":"శ్రుత్వా హిమవతో వాక్యం కోధావిష్టస్స దున్దుభిః.జగామ తాం పురీం తస్య కిష్కిన్ధాం వాలినస్తదా4.11.24৷৷"},{"sloka":"ధారయన్మాహిషం రూపం తీక్ష్ణశృఙ్గో భయావహః.ప్రావృషీవ మహామేఘస్తోయపూర్ణో నభస్స్థలే4.11.25৷৷తతస్తు ద్వారమాగమ్య కిష్కిన్ధాయా మహాబలః.ననర్ద కమ్పయన్భూమిం దున్దుభిర్దున్దుభిర్యథా4.11.26৷৷"},{"sloka":"సమీపస్థాన్ద్రుమాన్భఞ్జన్వసుధాం దారయన్ఖురైః.విషాణేనోల్లిఖన్ దర్పాత్తద్ద్వారం ద్విరదో యథా4.11.27৷৷"},{"sloka":"అన్తఃపురగతో వాలీ శ్రుత్వా శబ్దమమర్షణః.నిష్పపాత సహ స్త్రీభిస్తారాభిరివ చన్ద్రమాః4.11.28৷৷"},{"sloka":"మితం వ్యక్తాక్షరపదం తమువాచాథ దున్దుభిమ్.హరీణామీశ్వరో వాలీ సర్వేషాం వనచారిణామ్4.11.29৷৷"},{"sloka":"కిమర్థం నగరద్వారమిదం రుధ్ద్వా వినర్దసి.దున్దుభే విదితో మేసి రక్షప్రాణాన్మహాబల!4.11.30৷৷"},{"sloka":"తస్య తద్వచనం శ్రుత్వా వానరేన్ద్రస్య ధీమతః.ఉవాచ దున్దుభిర్వాక్యం రోషాత్సంరక్తలోచనః4.11.31৷৷"},{"sloka":"న త్వం స్త్రీసన్నిధౌ వీర! వచనం వక్తుమర్హసి.మమ యుద్ధం ప్రయచ్ఛాద్య తతో జ్ఞాస్యామి తే బలమ్4.11.32৷৷"},{"sloka":"అథవా ధారయిష్యామి క్రోధమద్య నిశామిమామ్.గృహ్యతాముదయస్స్వైరం కామభోగేషు వానర4.11.33৷৷"},{"sloka":"దీయతాం సమ్ప్రదానం చ పరిష్వజ్య చ వానరాన్.సర్వశాఖామృగేన్ద్ర స్త్వం సంసాదయ సుహృజ్జనాన్4.11.34৷৷"},{"sloka":"సుదృష్టాం కురు కిష్కిన్ధాం కురుష్వాత్మసమం పురే.క్రీడస్వ చ సహ స్త్రీభిరహం తే దర్పనాశనః4.11.35৷৷"},{"sloka":"యో హి మత్తం ప్రమత్తం వా సుప్తం వా రహితం భృశమ్.హన్యాత్స భ్రూణహా లోకే త్వద్విధం మదమోహితమ్4.11.36৷৷"},{"sloka":"స ప్రహస్యాబ్రవీన్మన్దం క్రోధాత్తమసురోత్తమమ్.విసృజ్య తాః స్త్రియస్సర్వాస్తారాప్రభృతికాస్తదా4.11.37৷৷"},{"sloka":"మత్తోయమితి మా మంస్థా యద్యభీతోసి సంయుగే.మదోయం సమ్ప్రహారేస్మిన్వీరపానం సమర్థ్యతామ్4.11.38৷৷"},{"sloka":"తమేవముక్త్వా సఙ్కృద్ధో మాలాముత్క్షిప్య కాఞ్చనీమ్.పిత్రా దత్తాం మహేన్ద్రేణ యుద్ధాయ వ్యవతిష్ఠత4.11.39৷৷"},{"sloka":"విషాణయోర్గృహీత్వా తం దున్దుభిం గిరిసన్నిభమ్.ఆవిధ్యత తదా వాలీ వినదన్కపికుఞ్జరః4.11.40৷৷"},{"sloka":"వాలీ వ్యాపాతయాఞ్చక్రే ననర్ద చ మహాస్వనమ్.శ్రోత్రాభ్యామథ రక్తం తు తస్య సుస్రావ పాత్యతః4.11.41৷৷"},{"sloka":"తయోస్తు క్రోధసంరమ్భాత్పరస్పరజయైషిణోః.యుద్ధం సమభవద్ఘోరం దున్దుభేర్వానరస్యచ4.11.42৷৷"},{"sloka":"అయుద్ధ్యత తదా వాలీ శక్రతుల్యపరాక్రమః.ముష్టిభిర్జానుభిశ్చైవ శిలాభిః పాదపైస్తథా4.11.43৷৷"},{"sloka":"పరస్పరం ఘ్నతో స్తత్ర వానరాసురయోస్తదా.ఆసీదసురో యుద్ధే శక్రసూనుర్వ్యవర్ధత4.11.44৷৷"},{"sloka":"వ్యాపారవీర్యధైర్యైశ్చ పరిక్షీణం పరాక్రమైః.తం తు దున్దుభిముద్యమ్య ధరణ్యామభ్యపాతయత్৷৷4.11.45৷৷యుద్ధే ప్రాణహరే తస్మిన్నిష్పిష్టో దున్దుభిస్తదా.పపాత చ మహాకాయః క్షితౌ పఞ్చత్వమాగతః4.11.46৷৷"},{"sloka":"తం తోలయిత్వా బాహుభ్యాం గతసత్త్వమచేతనమ్.చిక్షేప బలవాన్వాలీ వేగేనైకేన యోజనమ్4.11.47৷৷"},{"sloka":"తస్య వేగప్రవిద్ధస్య వక్త్రాత్క్షతజబిన్దవః.ప్రపేతుర్మారుతోత్క్షిప్తా మతఙ్గప్యాశ్రమం ప్రతి4.11.48৷৷"},{"sloka":"తాన్దృష్ట్వా పతితాంస్తస్య మునిశ్శోణితవిప్రుషః.క్రుద్ధస్తత్ర మహాభాగశ్చిన్తయామాస కోన్వయమ్4.11.49৷৷"},{"sloka":"యేనాహం సహసా స్పృష్టశ్శోణితేన దురాత్మనా.కోయం దురాత్మా దుర్భుద్ఘిరకృతాత్మా చ బాలిశః4.11.50৷৷"},{"sloka":"ఇత్యుక్త్వాథ వినిష్క్రమ్య దదర్శ మునిసత్తమః.మహిషం పర్వతాకారం గతాసుం పతితం భువి4.11.51৷৷"},{"sloka":"స తు విజ్ఞాయ తపసా వానరేణ కృతం హి తత్.ఉత్ససర్జ మహాశాపం క్షేప్తారం వాలినం ప్రతి4.11.52৷৷"},{"sloka":"ఇహ తేనాప్రవేష్టవ్యం ప్రవిష్టస్య వధో భవేత్.వనం మత్సంశ్రయం యేన దూషితం రుధిరస్రవైః4.11.53৷৷"},{"sloka":"సమ్భగ్నాః పాదపాశ్చైమేక్షిపతేహాసురీం తనుమ్.సమన్తాదాద్యోజనం పూర్ణమాశ్రమం మామకం యది4.11.54৷৷ఆగమిష్యతి దుర్బుద్ధిర్వ్యక్తం స న భవిష్యతి."},{"sloka":"యే చాపి సచివాః స్తస్య సంశ్రితా మామకం వనమ్4.11.55৷৷న చ తైరిహ వస్తవ్యం శ్రుత్వా యాన్తు యథాసుఖమ్."},{"sloka":"యది తేపీ హ తిష్ఠన్తి శపిష్యే తానపి ధ్రువమ్4.11.56৷৷వనేస్మిన్మామకే నిత్యం పుత్రవత్పరిరక్షితే.పత్రాఙ్కురవినాశాయ ఫలమూలాభవాయ చ4.11.57৷৷"},{"sloka":"దివసశ్చాస్య మర్యాదా యం ద్రష్టా శ్వోస్మి వానరమ్.బహువర్షసహస్రాణి స వై శైలో భవిష్యతి4.11.58৷৷"},{"sloka":"తతస్తే వానరాశ్శ్రుత్వా గిరం మునిసమీరితామ్.నిశ్చక్రముర్వనాత్తస్మాత్తాన్దృష్ట్వా వాలిరబ్రవీత్4.11.59৷৷"},{"sloka":"కిం భవన్తస్సమస్తాశ్చ మతఙ్గవనవాసినః.మత్సమీపమనుప్రాప్తా అపి స్వస్తి వనౌకసామ్4.11.60৷৷"},{"sloka":"తతస్తే కారణం సర్వం తదా శాపం చ వాలినః.శశంసుర్వానరాస్సర్వే వాలినే హేమమాలినే4.11.61৷৷"},{"sloka":"ఏతచ్ఛ్రుత్వా తదా వాలీ వచనం వానరేరితమ్.స మహర్షింతదాసాద్య యాచతే స్మ కృతాఞ్జలిః4.11.62৷৷"},{"sloka":"మహర్షిస్తమనాదృత్య ప్రవివేశాశ్రమం తదా.శాపధారణభీతస్తు వాలీ విహ్వలతాం గతః4.11.63৷৷"},{"sloka":"తతశ్శాపభయాద్భీత ఋశ్యమూకం మహాగిరిమ్.ప్రవేష్టుం నేచ్ఛతి హరిర్ద్రష్టుం వాపి నరేశ్వర!4.11.64৷৷"},{"sloka":"తస్యాప్రవేశం జ్ఞాత్వాహమిదం రామ! మహావనమ్.విచరామి సహామాత్యో విషాదేన వివర్జితః4.11.65৷৷"},{"sloka":"ఏషోస్థినిచయస్తస్య దున్దుభేస్సమ్ప్రకాశతే.వీర్యోత్సేకాన్నిరస్తస్య గిరికూటోపమో మహాన్4.11.66৷৷"},{"sloka":"ఇమే చ విపులాస్సాలాస్సప్త శాఖావలమ్బినః.యత్రైకం ఘటతే వాలీ నిష్పత్రయితుమోజసా4.11.67৷৷"},{"sloka":"ఏతదస్యాసమం వీర్యం మయా రామ! ప్రకీర్తితమ్.కథం తం వాలినం హన్తుం సమరే శక్ష్యసే నృప!4.11.68৷৷"},{"sloka":"తథా బ్రువాణం సుగ్రీవం ప్రహసన్ లక్ష్మణోబ్రవీత్.కస్మిన్కర్మణి నిర్వృత్తే శ్రద్దధ్యా వాలినో వధమ్4.11.69৷৷"},{"sloka":"తమువాచాథ సుగ్రీవస్సప్త సాలానిమాన్పురా.ఏవమేకైకశో వాలీ వివ్యాథాథ స చాసకృత్. 4.11.70৷৷"},{"sloka":"రామోపిదారయేదేషాం బాణేనైకేన చ ద్రుమమ్.వాలినం నిహతం మన్యే దృష్ట్వా రామస్య విక్రమమ్4.11.71৷৷"},{"sloka":"హతస్య మహిషస్యాస్థి పాదేనైకేన లక్ష్మణ!.ఉద్యమ్యాథ ప్రక్షిపేచ్చేత్తరసా ద్వే ధనుశ్శతే4.11.72৷৷"},{"sloka":"ఏవముక్త్వా తు సుగ్రీవో రామం రక్తాన్తలోచనమ్.ధ్యాత్వా ముహూర్తం కాకుత్స్థం పునరేవ వచోబ్రవీత్4.11.73৷৷"},{"sloka":"శూరశ్చ శూరఘాతీ చ ప్రఖ్యాతబలపౌరుషః.బలవాన్వానరో వాలీ సంయుగేష్వపరాజితః4.11.74৷৷"},{"sloka":"దృశ్యన్తే చాస్య కర్మాణి దుష్కరాణి సురైరపి.యాని సఞ్చిన్త్య భీతోహమృశ్యమూకం సమాశ్రితః4.11.75৷৷"},{"sloka":"తమజయ్యమధృష్యం చ వానరేన్ద్రమమర్షణమ్.విచిన్తయన్న ముఞ్చామి ఋశ్యమూకమహన్విమమ్4.11.76৷৷"},{"sloka":"ఉద్విగ్నశ్శఙ్కితశ్చాపి విచరామి మహావనే.అనురక్తైః సహామాత్యైర్హనుమత్ప్రముఖైర్వరైః4.11.77৷৷"},{"sloka":"ఉపలబ్ధం చ మే శ్లాఘ్యం సన్మిత్రం మిత్రవత్సల.త్వామహం పురుషవ్యాఘ్ర! హిమవన్తమివాశ్రితః4.11.78৷৷"},{"sloka":"కిం తు తస్య బలజ్ఞోహం దుర్భ్రాతుర్బలశాలినః.అప్రత్యక్షం తు మే వీర్యం సమరే తవ రాఘవ4.11.79৷৷"},{"sloka":"న ఖల్వహం త్వాం తులయే నావమన్యే న భీషయే.కర్మభిస్తస్య భీమైస్తు కాతర్యం జనితం మమ4.11.80৷৷"},{"sloka":"కామం రాఘవ! తే వాణీ ప్రమాణం ధైర్యమాకృతిః.సూచయన్తి పరం తేజో భస్మచ్ఛన్నమివానలమ్4.11.81৷৷"},{"sloka":"తస్య తద్వచనం శ్రుత్వా సుగ్రీవస్య మహాత్మనః.స్మితపూర్వమథో రామః ప్రత్యువాచ హరిం ప్రభుః4.11.82৷৷"},{"sloka":"యది న ప్రత్యయోస్మాసు విక్రమే తవ వానర!.ప్రత్యయం సమరే శ్లాఘ్యమహముత్పాదయామి తే4.11.83৷৷"},{"sloka":"ఏవముక్త్వా తు సుగ్రీవం సాన్త్వం లక్ష్మణపూర్వజః.రాఘవో దున్దుభేః కాయం పాదాఙ్గుష్ఠేన లీలయా4.11.84৷৷తోలయిత్వా మహాబాహుశ్చిక్షేప దశయోజనమ్.అసురస్య తనుం శుష్కం పాదాఙ్గుష్ఠేన వీర్యవాన్4.11.85৷৷"},{"sloka":"క్షిప్తం దృష్ట్వా తతః కాయం సుగ్రీవః పునరబ్రవీత్.లక్ష్మణస్యాగ్రతో రామమిదం వచనమర్థవత్4.11.86৷৷"},{"sloka":"ఆర్ద్రస్సమాంసః ప్రత్యగ్రః క్షిప్తః కాయః పురా సఖే!4.11.87৷৷లఘుస్సమ్ప్రతి నిర్మాంస స్తృణభూతశ్చ రాఘవ.పరిశ్రాన్తేన మత్తేన భ్రాత్రా మే వాలినా తదా4.11.88৷৷క్షిప్తమేవం ప్రహర్షేణ భవతా రఘునన్దన!."},{"sloka":"నాత్ర శక్యం బలం జ్ఞాతుం తవ వా తస్య వాధికమ్.ఆర్ద్రం శుష్కమితి హ్యేతత్సుమహద్రాఘవాన్తరమ్4.11.89৷৷"},{"sloka":"స ఏవ సంశయస్తాత! తవ తస్య చ యద్బలే4.11.90৷৷సాలమేకం తు నిర్భిద్యా భవేద్వ్యక్తిర్బలాబలే."},{"sloka":"కృత్వేదం కార్ముకం సజ్యం హస్తిహస్త మివాతతమ్4.11.91৷৷ఆకర్ణపూర్ణమాయమ్య విసృజస్వ మహాశరమ్."},{"sloka":"ఇమం హి సాలం సహిత స్త్వయా శరోన సంశయోత్రాస్తి విదారయిష్యతి.అలం విమర్శేన మమ ప్రియం ధ్రువంకురుష్వ రాజాత్మజ! శాపితో మయా4.11.92৷৷"},{"sloka":"యథా హి తేజస్సు వరస్సదా రవి-ర్యథా హి శైలో హిమవాన్మహాద్రిషు.యథా చతుష్పాత్సు చ కేసరీ వర-స్తథా నరణామసి విక్రమే వరః4.11.93৷৷"}]