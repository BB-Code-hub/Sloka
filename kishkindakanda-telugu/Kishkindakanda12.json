[{"sloka":"[Rama demonstrates his prowess in shooting --- Sugriva fails in the first combat with Vali --- Rama explains the difficulty in identifying Vali --- advises Sugriva to wear Gajapushpi creeper to help him identify --- once again Sugriva proceeds to encounter Vali ]ఏతచ్చ వచనం శ్రుత్వా సుగ్రీవేణ సుభాషితమ్.ప్రత్యయార్థం మహాతేజా రామో జగ్రాహ కార్ముకమ్4.12.1৷৷"},{"sloka":"స గృహీత్వా ధనుర్ఘోరం శరమేకం చ మానదః.సాలముద్దిశ్య చిక్షేప జ్యాస్వనైః పూరయన్దిశః. 4.12.2৷৷"},{"sloka":"స విసృష్టో బలవతా బాణస్స్వర్ణపరిష్కృతః.భిత్త్వా సాలాన్ గిరిప్రస్థం సప్త భూమిం వివేశ హ4.12.3৷৷"},{"sloka":"ప్రవిష్టశ్చ ముహూర్తేన ధరాం భిత్త్వా మహాజవః.నిష్పత్య చ పునస్తూర్ణం స్వతూణీం ప్రవివేశ హ4.12.4৷৷"},{"sloka":"తాన్దృష్ట్వా సప్త నిర్భిన్నాన్సాలాన్వానరపుఙ్గవః.రామస్య శరవేగేన విస్మయం పరమం గతః4.12.5৷৷"},{"sloka":"స మూర్ధ్నా న్యపతదభ్మౌ ప్రలమ్బీకృతభూషణః.సుగ్రీవః పరమప్రీతో రాఘవాయ కృతాఞ్జలిః4.12.6৷৷"},{"sloka":"ఇదం చోవాచ ధర్మజ్ఞం కర్మణా తేన హర్షితః.రామం సర్వాస్త్రవిదుషాం శ్రేష్ఠం శూరమవస్థితమ్4.12.7৷৷"},{"sloka":"సేన్ద్రానపి సురాన్సర్వాంస్త్వం బాణైః పురుషర్షభ!.సమర్థస్సమరే హన్తుం కిం పున ర్వాలినం ప్రభో! 4.12.8৷৷"},{"sloka":"యేన సప్తమహాసాలా గిరిర్భూమిశ్చ దారితాః.బాణేనైకేన కాకుత్స్థ స్థాతా తే కో రణాగ్రతః4.12.9৷৷"},{"sloka":"అద్య మే విగతశ్శోకః ప్రీతిరద్య పరా మమ.సుహృదం త్వాం సమాసాద్య మహేన్ద్రవరుణోపమమ్4.12.10৷৷"},{"sloka":"తమద్యైవ ప్రియార్థం మే వైరిణం భ్రాతృరూపిణమ్.వాలినం జహి కాకుత్స్థ మయా బద్ధోయమఞ్జలిః4.12.11৷৷"},{"sloka":"తతో రామః పరిష్వజ్య సుగ్రీవం ప్రియదర్శనమ్.ప్రత్యువాచ మహాప్రాజ్ఞో లక్ష్మణానుగతం వచః4.12.12৷৷"},{"sloka":"అస్మాద్గచ్ఛేమ కిష్కిన్ధాం క్షిప్రం గచ్ఛ త్వమగ్రతః.గత్వా చాహ్వయ సుగ్రీవ! వాలినం భ్రాతృగన్ధినమ్4.12.13৷৷"},{"sloka":"సర్వే తే త్వరితం గత్వా కిష్కిన్ధాం వాలినః పురీమ్.వృక్షైరాత్మానమావృత్య వ్యతిష్ఠన్గహనే వనే4.12.14৷৷"},{"sloka":"సుగ్రీవో వ్యనదద్ఘోరం వాలినోహ్వానకారణాత్.గాఢం పరిహితో వేగాన్నాదైర్భిన్దన్నివామ్బరమ్4.12.15৷৷"},{"sloka":"తం శ్రుత్వా నినదం భ్రాతుః క్రుద్ధో వాలీ మహాబలః.నిశ్చక్రామ సుసంరబ్ధో భాస్కరోస్తతటాదివ4.12.16৷৷"},{"sloka":"తతస్సుతుములం యుద్ధం వాలిసుగ్రీవయోరభూత్.గగనే గ్రహయోర్ఘోరం బుధాఙ్గారకయోరివ4.12.17৷৷"},{"sloka":"తలైరశనికల్పైశ్చ వజ్రకల్పైశ్చ ముష్టిభిః.జఘ్నతుస్సమరేన్యోన్యం భ్రాతరౌ క్రోధమూర్ఛితౌ4.12.18৷৷"},{"sloka":"తతో రామో ధనుష్పాణిస్తావుభౌ సముదీక్ష్యతు.అన్యోన్యసదృశౌ వీరావుభౌ దేవావివాశ్వినౌ4.12.19৷৷"},{"sloka":"యన్నావగచ్ఛత్సుగ్రీవం వాలినం వాపి రాఘవః.తతో న కృతవాన్బుద్ధిం మోక్తుమన్తకరం శరమ్4.12.20৷৷"},{"sloka":"ఏతస్మిన్నన్తరే భగ్నస్సుగ్రీవస్తేన వాలినా.అపశ్యన్రాఘవం నాథమృశ్యమూకం ప్రదుద్రువే4.12.21৷৷"},{"sloka":"క్లాన్తో రుధిరసిక్తాఙ్గః ప్రహారైర్జర్ఝరీకృతః.వాలినాభిద్రుతః క్రోధాత్ప్రవివేశ మహావనమ్4.12.22৷৷"},{"sloka":"తం ప్రవిష్టం వనం దృష్ట్వా వాలీ శాపభయార్దితః.ముక్తో హ్యసి త్వమిత్యుక్త్వా స నివృత్తో మహాద్యుతిః4.12.23৷৷"},{"sloka":"రాఘవోసి సహ భ్రాత్రా సహ చైవ హనూమతా.తదేవ వనమాగచ్ఛత్సుగ్రీవో యత్ర వానరః4.12.24৷৷"},{"sloka":"తం సమీక్ష్యాగతం రామం సుగ్రీవస్సహలక్ష్మణమ్.హ్రీమాన్దీనమువాచేదం వసుధామవలోకయన్4.12.25৷৷"},{"sloka":"ఆహ్వయస్వేతి మాముక్త్వా దర్శయిత్వా చ విక్రమమ్.వైరిణా ఘాతయిత్వా చ కిమిదానీం త్వయా కృతమ్4.12.26৷৷"},{"sloka":"తామేన వేలాం వక్తవ్యం త్వయా రాఘవ! తత్త్వతః.వాలినం న నిహన్మీతి తతో నాహమితో వ్రజే4.12.27৷৷"},{"sloka":"తస్య చైవం బ్రువాణస్య సుగ్రీవస్య మహాత్మనః.కరుణం దీనయా వాచా రాఘవః పునరబ్రవీత్4.12.28৷৷"},{"sloka":"సుగ్రీవ! శ్రూయాతాం తాత! క్రోధశ్చ వ్యపనీయతామ్.కారణం యేన బాణోయం న మయా స విసర్జితః4.12.29৷৷"},{"sloka":"అలఙ్కారేణ వేషేణ ప్రమాణేన గతేన చ.త్వం చ సుగ్రీవ! వాలీ చ సదృశౌ స్థః పరస్పరమ్4.12.30৷৷"},{"sloka":"స్వరేణ వర్చసా చైవ ప్రేక్షితేన చ వానర!.విక్రమేణ చ వాక్యైశ్చ వ్యక్తిం వాం నోపలక్షయే4.12.31৷৷"},{"sloka":"తతోహం రూపసాదృశ్యాన్మోహితో వానరోత్తమ.నోత్సృజామి మహావేగం శరం శత్రునిబర్హణమ్4.12.32৷৷"},{"sloka":"జీవితాన్తకరం ఘోరం సాదృశ్యాత్తు విశఙ్కితః.మూలఘాతో న నౌ స్యాద్ధి ద్వయోరపి కృతో మయా4.12.33৷৷"},{"sloka":"త్వయి వీరే విపన్నే హి అజ్ఞానాల్లాఘవాన్మయా.మౌఢ్యం చ మమ బాల్యం చ ఖ్యాపితం స్యాత్కపీశ్వర!4.12.34৷৷"},{"sloka":"దత్తాభయవధో నామ పాతకం మహదుచ్యతే.అహం చ లక్ష్మణశ్చైవ సీతా చ వరవర్ణినీ4.12.35৷৷త్వదధీనా వయం సర్వే వనేస్మిన్ శరణం భవాన్."},{"sloka":"తస్మాద్యుధ్యస్వ భూయస్త్వం మా మా శఙ్కేశ్చ వానర!4.12.36৷৷ఏతన్ముహూర్తే సుగ్రీవ! పశ్య వాలినమాహవే.నిరస్తమిషుణైకేన వేష్టమానం మహీతలే4.12.37৷৷"},{"sloka":"అభిజ్ఞానం కురుష్వ త్వమాత్మనో వానరేశ్వర!.యేన త్వామభిజానీయాం ద్వన్ద్వయుద్ధముపాగతమ్4.12.38৷৷"},{"sloka":"గజపుష్పీమిమాం ఫుల్లాముత్పాట్య శుభలక్షణామ్.కురు లక్ష్మణ! కణ్ఠేస్య సుగ్రీవస్య మహాత్మనః৷৷4.12.39৷৷"},{"sloka":"తతో గిరితటే జాతాముత్పాట్య కుసుమాకులామ్.లక్ష్మణో గజపుష్పీం తాం తస్య కణ్ఠే వ్యసర్జయత్4.12.40৷৷"},{"sloka":"స తయా శుశుభే శ్రీమాన్ లతయా కణ్ఠసక్తయా.మాలయేవ బలాకానాం ససన్ధ్య ఇవ తోయదః4.12.41৷৷"},{"sloka":"విభ్రాజమానో వపుషా రామవాక్యసమాహితః.జగామ సహ రామేణ కిష్కిన్థాం వాలిపాలితామ్4.12.42৷৷"}]