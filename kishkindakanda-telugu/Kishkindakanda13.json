[{"sloka":"[Nature on the way to Kishkinda --- Sugriva describes the hermitage of the seven sages and the power of their penance]ఋష్యమూకాత్స ధర్మాత్మా కిష్కిన్ధాం లక్ష్మణాగ్రజః.జగామ సహసుగ్రీవో వాలివిక్రమపాలితామ్4.13.1৷৷"},{"sloka":"సముద్యమ్య మహచ్చాపం రామః కాఞ్చనభూషితమ్.శరాంశ్చాదిత్యసఙ్కాశాన్గృహీత్వా రణసాధకాన్4.13.2৷৷"},{"sloka":"అగ్రతస్తు యయౌ తస్య రాఘవస్య మహాత్మనః.సుగ్రీవః సంహతగ్రీవో లక్ష్మణశ్చ మహాబలః4.13.3৷৷"},{"sloka":"పృష్ఠతో హనుమాన్వీరో నలో నీలశ్చ వానరః.తారశ్చైవ మహాతేజా హరియూథపయూథపః4.13.4৷৷"},{"sloka":"తే వీక్షమాణా వృక్షాంశ్చ పుష్పభారావలమ్బినః.ప్రసన్నామ్బువహాశ్చైవ సరితస్సాగరఙ్గమాః4.13.5৷৷"},{"sloka":"కన్దరాణి చ శైలాంశ్చ నిర్దరాణి గుహాస్తథా.శిఖరాణి చ ముఖ్యాని దరీశ్చ ప్రియదర్శనాః4.13.6৷৷"},{"sloka":"వైఢూర్యవిమలై:పర్ణై పద్మైశ్చాకోశకుట్మలైః.శోభితాంత్సజలాన్మార్గే తటాకాంశ్చ వ్యలోకయన్4.13.7৷৷"},{"sloka":"కారణ్డైస్సారసైర్హంసైర్వఞ్జులైర్జలకుక్కుటైః.చక్రవాకై స్తథా చాన్యైశ్శకునైః రుపనాదితాన్4.13.8৷৷"},{"sloka":"మృదుశష్పాఙ్కురాహారాన్నిర్భయాన్వనగోచరాన్.చరతస్సర్వతౌపశ్యన్ స్థలీషు హరిణాన్ స్థితాన్4.13.9৷৷"},{"sloka":"తటాకవైరిణశ్చాపి శుక్లదన్తవిభూషితాన్.ఘోరానేకచరాన్వన్యాన్ద్విరదాన్కూలఘాతినః4.13.10৷৷"},{"sloka":"మత్తాన్గిరితటోత్కృష్టాన్పర్వతానివ జఙ్గమాన్.వారణాన్వారిదప్రఖ్యాన్మహీరేణుసముక్షితాన్4.13.11৷৷"},{"sloka":"వనే వనచరాంశ్చాన్యాన్ఖేచరాంశ్చ విహఙ్గమాన్.పశ్యన్తస్త్వరితా జగ్ముస్సుగ్రీవవశవర్తినః4.13.12৷৷"},{"sloka":"తేషాం తు గచ్ఛతాం తత్ర త్వరితం రఘునన్దనః.ద్రుమషణ్డం వనం దృష్ట్వా రామస్సుగ్రీవమబ్రవీత్4.13.13৷৷"},{"sloka":"ఏష మేఘ ఇవాకాశే వృక్షషణ్డః ప్రకాశతే.మేఘసఙ్ఘాతవిపులః పర్యన్తకదలీవృతః4.13.14৷৷"},{"sloka":"కిమేతత్ జ్ఞాతుమిచ్ఛామి సఖే! కౌతూహలం హి మే.కౌతూహలాపనయనం కర్తుమిచ్ఛామ్యహం త్వయా4.13.15৷৷"},{"sloka":"తస్య తద్వచనం శ్రుత్వా రాఘవస్య మహాత్మనః.గచ్ఛన్నేవాచచక్షేథ సుగ్రీవస్తన్మహద్వనమ్4.13.16৷৷"},{"sloka":"ఏతద్రాఘవ విస్తీర్ణమాశ్రమం శ్రమనాశనమ్.ఉద్యానవనసమ్పన్నం స్వాదుమూలఫలోదకమ్4.13.17৷৷"},{"sloka":"అత్ర సప్తజనా నామ మునయ స్సంశ్రితవ్రతాః.సప్తైవాసన్నధశశీర్షా నియతం జలశాయినః4.13.18৷৷"},{"sloka":"సప్తరాత్రకృతాహారా వాయునాచలవాసినః.దివం వర్షశతైర్యాతాః సప్తభిః సకలేబరాః4.13.19৷৷"},{"sloka":"తేషామేవం ప్రభావానాం ద్రుమప్రాకారసంవృతమ్.ఆశ్రమస్సుదురాధర్ష అపి సేన్ద్రైస్సురాసురైః4.13.20৷৷"},{"sloka":"పక్షిణో వర్జయన్త్యేతత్తథాన్యే వనచారిణః.విశన్తి మోహాద్యేప్యత్ర నివర్తన్తే న తే పునః4.13.21৷৷"},{"sloka":"విభూషణరవాస్తత్ర శ్రూయన్తే సకలాక్షరాః.తూర్యగీతస్వనాశ్చాత్ర గన్ధో దివ్యశ్చ రాఘవ!4.13.22৷৷"},{"sloka":"త్రేతాగ్నయోపి దీప్యన్తే దూమో హ్యత్ర ప్రకాశతే.వేష్టయన్నివ వృక్షాగ్రాన్కపోతాఙ్గారుణో ఘనః4.13.23৷৷"},{"sloka":"ఏతే వృక్షాః ప్రకాశన్తే ధూమసంసక్తమస్తకాః.మేఘజాలప్రతిచ్ఛన్నా వైఢూర్యగిరయో యథా4.13.24৷৷"},{"sloka":"కురు ప్రణామం ధర్మాత్మంస్తేషాముద్దిశ్య రాఘవ!.లక్ష్మణేవ సహ భ్రాత్రా ప్రయన్తస్సయతాఞ్జలిః4.13.25৷৷"},{"sloka":"ప్రణమన్తి హి యే తేషాం మునీనాం భావితాత్మనామ్.న తేషామశుభం కిఞ్చిచ్ఛరీరే రామ! దృశ్యతే4.13.26৷৷"},{"sloka":"తతో రామస్సహ భ్రాత్రా లక్ష్మణేన కృతాఞ్జలిః.సముద్దిశ్య మహాత్మానస్తానృషీనభ్యవాదయత్4.13.27৷৷"},{"sloka":"అభివాద్య తు ధర్మాత్మా రామో భ్రాతా చ లక్ష్మణః.సుగ్రీవో వానరాశ్చైవ జగ్ముసంహృష్టమానసాః4.13.28৷৷"},{"sloka":"తే గత్వా దూరమధ్వానం తస్మాత్సప్తజనాశ్రమాత్.దదృశుస్తాం దురాధర్షాం కిష్కిన్ధాం వాలిపాలితామ్4.13.29৷৷"},{"sloka":"తతస్తు రామానుజరామవానరాఃప్రగృహ్య శస్త్రాణ్యుదితాగ్ర్యతేజసః.పురీం సురేశాత్మజవీర్యపాలితాంవధాయ శత్రోః పునరాగతాస్సహ4.13.30৷৷"}]