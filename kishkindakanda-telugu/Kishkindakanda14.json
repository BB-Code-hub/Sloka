[{"sloka":"[Sugriva roars at Vali --- Rama encourages him to challenge Vali, himself hiding behind the tree.]సర్వే తే త్వరితం గత్వా కిష్కిన్ధాం వాలి పాలితామ్.వృక్షైరాత్మానమావృత్య వ్యతిష్ఠన్ గహనే వనే4.14.1৷৷"},{"sloka":"విచార్య సర్వతో దృష్టిం కాననే కాననప్రియః.సుగ్రీవో విపులగ్రీవః క్రోధమాహారయద్భృశమ్4.14.2৷৷"},{"sloka":"తతస్స నినదం ఘోరం కృత్వా యుద్ధాయ చాహ్వయత్.పరివారైః పరివృతో నాదైర్భిన్దన్నివామ్బరమ్4.14.3৷৷గర్జన్నివ మహామేఘో వాయువేగపురస్సరః."},{"sloka":"అథ బాలార్కసదృశో దృప్తసింహగతిస్తదా4.14.4৷৷దృష్ట్వా రామం క్రియాదక్షం సుగ్రీవో వాక్యమబ్రవీత్."},{"sloka":"హరివాగురయా వ్యాప్తాం తప్తకాఞ్చనతోరణామ్.ప్రాప్తాః స్మ ధ్వజయన్త్రాఢ్యాం కిష్కిన్ధాం వాలినః పురీమ్৷৷4.14.5৷৷"},{"sloka":"ప్రతిజ్ఞా యా త్వయా వీర! కృతా వాలివధే పురా.సఫలాం కురు తాం క్షిప్రం లతాం కాల ఇవాగతః4.14.6৷৷"},{"sloka":"ఏవముక్తస్తు ధర్మాత్మా సుగ్రీవేణ స రాఘవః.తమేవోవాచ వచనం సుగ్రీవం శత్రుసూదనః4.14.7৷৷"},{"sloka":"కృతాభిజ్ఞానచిహ్నస్త్వ మనయా గజసాహ్వయా.లక్ష్మణేన సముత్పాట్య యైషా కణ్ఠే కృతా తవ4.14.8৷৷"},{"sloka":"శోభసేహ్యధికం వీర! లతయా కణ్ఠసక్తయా.విపరీత ఇవాకాశే సూర్యో నక్షత్రమాలయా4.14.9৷৷"},{"sloka":"అద్య వాలిసముత్థం తే భయం వైరం చ వానర!.ఏకేనాహం ప్రమోక్ష్యామి బాణమోక్షేణ సంయుగే4.14.10৷৷"},{"sloka":"మమ దర్శయ సుగ్రీవ! వైరిణం భ్రాతృరూపిణమ్.వాలీ వినిహతో యావద్వనే పాంసుషు వేష్టతే4.14.11৷৷"},{"sloka":"యది దృష్టిపథం ప్రాప్తో జీవన్స వినివర్తతే.తతో దోషేణ మా గచ్ఛేత్సద్యో గర్హేచ్చ మా భవాన్4.14.12৷৷"},{"sloka":"ప్రత్యక్షం సప్త తే సాలా మయా బాణేన దారితాః.తేనావేహి బలేనాద్య వాలినం నిహతం మయా4.14.13৷৷"},{"sloka":"అనృతం నోక్తపూర్వం మే వీర! కృచ్ఛ్రేపి తిష్టతా.ధర్మలోభపరీతేన న చ వక్ష్యే కథఞ్చన4.14.14৷৷"},{"sloka":"సఫలాం చ కరిష్యామి ప్రతిజ్ఞాం జహి సమ్భ్రమమ్.ప్రసూతం కలమం క్షేత్రే వర్షేణేవ శతక్రతుః4.14.15৷৷"},{"sloka":"తదాహ్వాననిమిత్తం త్వం వాలినో హేమమాలినః.సుగ్రీవ! కురు తం శబ్దం నిష్పతేద్యేన వానరః4.14.16৷৷"},{"sloka":"జితకాశీ బలశ్లాఘీ త్వయా చాధర్షితః పురా.నిష్పతిష్యత్యసఙ్గేన వాలీ స ప్రియసంయుగః4.14.17৷৷"},{"sloka":"రిపూణాం ధర్షిణ శూరా మర్షయన్తి న సంయుగే.జానన్తస్తు స్వకం వీర్యం స్త్రీసమక్షం విశేషతః4.14.18৷৷"},{"sloka":"స తు రామవచశ్శ్రుత్వా సుగ్రీవో హేమపిఙ్గలః.ననర్ద క్రూరనాదేన వినిర్భిన్దన్నివామ్బరమ్4.14.19৷৷"},{"sloka":"తస్య శబ్దేన విత్రస్తా గావో యాన్తి హతప్రభాః.రాజదోషపరామృష్టాః కులస్త్రియ ఇవాకులాః4.14.20৷৷"},{"sloka":"ద్రవన్తి చ మృగాశ్శీఘ్రం భగ్నా ఇవ రణే హయాః.పతన్తి చ ఖగా భూమౌ క్షీణపుణ్యా ఇవ గ్రహాః4.14.21৷৷"},{"sloka":"తతస్సజీమూతగణప్రణాదోనాదం హ్యముఞ్చత్త్వరయా ప్రతీతః.సూర్యాత్మజశ్శౌర్యవివృద్ధతేజాఃసరిత్పతిర్వానిలచఞ్చలోర్మిః4.14.22৷৷"}]