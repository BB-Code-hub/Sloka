[{"sloka":"[Tara suspects Sugriva's intention --- advises Vali to make alliance with Rama --- obstructs Vali from going for war]అథ తస్య నినాదం తం సుగ్రీవస్య మహాత్మనః.శుశ్రావాన్తః పుర గతో వాలీ భ్రాతురమర్షణః4.15.1৷৷"},{"sloka":"శ్రుత్వా తు తస్య నినదం సర్వభూతప్రకమ్పనమ్.మదశ్చైకపదే నష్టః క్రోధశ్చాపతితో మహాన్4.15.2৷৷"},{"sloka":"స తు రోషపరీతాఙ్గో వాలీ సన్ధ్యాకనకప్రభః.ఉపరక్త ఇవాదిత్యస్సద్యో నిష్ప్రభతాం గతః4.15.3৷৷"},{"sloka":"వాలీ దంష్ట్రాకరాలస్తు క్రోధాద్దీప్తాగ్నిసన్నిభః.భాత్యుత్పతితపద్మస్తు సమృణాళ ఇవ హ్రదః4.15.4৷৷"},{"sloka":"శబ్దం దుర్మర్షణం శ్రుత్వా నిష్పపాత తతో హరిః.వేగేన చరణన్యాసైర్దారయన్నివ మేదినీమ్4.15.5৷৷"},{"sloka":"తం తు తారా పరిష్వజ్య స్నేహాద్దర్శితసౌహృదాః.ఉవాచ త్రస్తసమ్భ్రాన్తా హితోదర్కమిదం వచః4.15.6৷৷"},{"sloka":"సాధు క్రోధమిమం వీర నదీవేగమివాగతమ్.శయనాదుత్థితః కాల్యం త్యజ భుక్తామివ స్రజమ్4.15.7৷৷"},{"sloka":"కాల్యమేతేన సఙ్గ్రామం కరిష్యసి చ వానర!.వీర! తే శత్రుబాహుల్యం ఫల్గుతా వా న విద్యతే4.15.8৷৷"},{"sloka":"సహసా తవ నిష్క్రామో మమ తావన్న రోచతే.శ్రూయతాం చాభిధాస్యామి యన్నిమిత్తం నివార్యసే4.15.9৷৷"},{"sloka":"పూర్వమాపతితః క్రోధాత్స త్వామాహ్వయతే యుధి.నిష్పత్య చ నిరస్తస్తే హన్యమానో దిశో గతః4.15.10৷৷"},{"sloka":"త్వయా తస్య నిరస్తస్య పీడితస్య విశేషతః.ఇహైత్య పునరాహ్వానం శఙ్కాం జనయతీవ మే4.15.11৷৷"},{"sloka":"దర్పశ్చ వ్యవసాయశ్చ యాదృశస్తస్య నర్దతః.నినాదశ్చాపి సంరమ్భో నైతదల్పం హి కారణమ్4.15.12৷৷"},{"sloka":"నాసహాయమహం మన్యే సుగ్రీవం తమిహాగతమ్.అవష్టబ్ధసహాయశ్చ యమాశ్రిత్యైష గర్జతి4.15.13৷৷"},{"sloka":"ప్రకృత్యా నిపుణశ్చైవ బుద్ధిమాంశ్చైవ వానరః.అపరీక్షితవీర్యేణ సుగ్రీవస్సహనైష్యతి৷৷4.15.14৷৷"},{"sloka":"పూర్వమేవ మయా వీర! శ్రుతం కథయతో వచః.అఙ్గదస్య కుమారస్య వక్ష్యామిత్వా హితం వచః4.15.15৷৷"},{"sloka":"అఙ్గదస్తు కుమారోయం వనాన్తముపనిర్గతః.ప్రవృత్తిస్తేన కథితా చారై రాప్తైర్నివేదితా4.15.16৷৷"},{"sloka":"అయోధ్యాధిపతేః పుత్రౌ శూరౌ సమరదుర్జయౌ.ఇక్ష్వాకూణాం కులే జాతౌ ప్రథితౌ రామలక్ష్మణౌ4.15.17৷৷సుగ్రీవప్రియకామార్థం ప్రాప్తౌ తత్ర దురాసదౌ."},{"sloka":"తవ భ్రాతుర్హి విఖ్యాతస్సహాయో రణకర్కశః.రామః పరబలామర్దీ యుగాన్తాగ్నిరివోత్థితః4.15.18৷৷"},{"sloka":"నివాసవృక్షః సాధూనామాపన్నానాం పరా గతిః.ఆర్తానాం సంశ్రయశ్చైవ యశసశ్చైకభాజనమ్4.15.19৷৷"},{"sloka":"జ్ఞానవిజ్ఞానసమ్పన్నో నిదేశే నిరతః పితుః.ధాతూనామివ శైలేన్ద్రో గుణానామాకరో మహాన్4.15.20৷৷"},{"sloka":"తత్క్షమం న విరోధస్తే సహ తేన మహాత్మనా.దుర్జయేనాప్రమేయేన రామేణ రణకర్మసు4.15.21৷৷"},{"sloka":"శూర! వక్ష్యామి తే కిఞ్చిన్న చేచ్ఛామ్యభ్యసూయితుమ్.శ్రూయతాం క్రియతాం చైవ తవ వక్ష్యామి యద్ధితమ్4.15.22৷৷"},{"sloka":"యౌవరాజ్యేన సుగ్రీవం తూర్ణం సాధ్వభిషేచయ.విగ్రహం మా కృథా వీర! భ్రాత్రా రాజన్బలీయసా4.15.23৷৷"},{"sloka":"అహం హి తే క్షమం మన్యే తేన రామేణ సౌహృదమ్.సుగ్రీవేణ చ సమ్ప్రీతిం వైరముత్సృజ్య దూరతః4.15.24৷৷"},{"sloka":"లాలనీయో హి తే భ్రాతా యవీయానేష వానరః.తత్ర వా సన్నిహస్థో వా సర్వథా బన్ధురేవ తే4.15.25৷৷"},{"sloka":"న హి తేన సమం బన్ధుం భువి పశ్యామి కఞ్చన4.15.26৷৷దానమానాదిసత్కారైః కురుష్వ ప్రత్యనన్తరమ్.వైరమేతత్సముత్సృజ్య తవ పార్శ్వే స తిష్ఠతు4.15.27৷৷"},{"sloka":"సుగ్రీవో విపులగ్రీవస్తవబన్ధుస్సదా మతః.భ్రాతృస్సౌహృదమాలమ్బ నాన్యా గతిరిహాస్తి తే4.15.28৷৷"},{"sloka":"యది తే మత్ప్రియం కార్యం యది చావైషి మాం హితామ్.యాచ్యమానః ప్రయత్నేన సాధు వాక్యం కురుష్వ మే4.15.29৷৷"},{"sloka":"ప్రసీద పథ్యం శృణు జల్పితం హి మేన రోష మేవానువిధాతుమర్హసి.క్షమో హి తే కోసలరాజసూనునాన విగ్రహశ్శక్రసమానతేజసా4.15.30৷৷"},{"sloka":"తదా హి తారా హితమేవ వాక్యంతం వాలినం పథ్యమిదం బభాషే.న రోచతే తద్వచనం హి తస్యకాలాభిపన్నస్య వినాశకాలే4.15.31৷৷"}]