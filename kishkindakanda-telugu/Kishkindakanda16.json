[{"sloka":"[Tara's counsel to Vali --- fight between Vali and Sugriva --- Rama observes Sugriva's plight in the duel --- shoots an arrow at Vali.]తామేవం బ్రువతీం తారాం తారాధిపనిభాననామ్.వాలీ నిర్భర్త్సయామాస వచనం చేదమబ్రవీత్4.16.1৷৷"},{"sloka":"గర్జతోస్య చ సుసమ్భ్రశ్చ భ్రాతుః శత్రోర్విశేషతః.మర్షయిష్యామ్యహం కేన కారణేన వరాననే!4.16.2৷৷"},{"sloka":"అధర్షితానాం శూరాణాం సమరేష్వనివర్తినామ్.ధర్షణామర్షణం భీరు! మరణాదతిరిచ్యతే4.16.3৷৷"},{"sloka":"సోఢుం న చ సమర్థోహం యుద్ధకామస్య సంయుగే.సుగ్రీవస్య చ సమ్రమ్భం హీనగ్రీవస్య గర్జతః4.16.4৷৷"},{"sloka":"న చ కార్యో విషాదస్తే రాఘవం ప్రతి మత్కృతే.ధర్మజ్ఞశ్చ కృతజ్ఞశ్చ కథం పాపం కరిష్యతి4.16.5৷৷"},{"sloka":"నివర్తస్వ సహ స్త్రీభిః కథం భూయోనుగచ్ఛసి.సౌహృదం దర్శితం తారే! మయి భక్తి: కృతా త్వయా4.16.6৷৷"},{"sloka":"ప్రతియోత్స్యామ్యహం గత్వా సుగ్రీవం జహి సమ్భ్రమమ్.దర్పమాత్రం వినేష్యామి న చ ప్రాణైర్విమోక్ష్యతే4.16.7৷৷"},{"sloka":"అహం హ్యాజౌస్థితస్యాస్య కరిష్యామి యథేప్సితమ్.వృక్షైర్ముష్టిప్రహారైశ్చ పీడితః ప్రతియాస్యతి4.16.8৷৷"},{"sloka":"న మే గర్వితమాయస్తం సహిష్యతి దురాత్మవాన్.కృతం తారే! సహాంయత్వం సౌహృదం దర్శితం మయి4.16.9৷৷"},{"sloka":"శాపితాపి మమ ప్రాణైర్నివర్తస్వ జయేన చ.అహం జిత్వా నివర్తిష్యే తమహం భ్రాతరం రణే4.16.10৷৷"},{"sloka":"తం తు తారా పరిష్వజ్య వాలినం ప్రియవాదినీ.చకార రుదతీ మన్దం దక్షిణా సా ప్రదక్షిణమ్4.16.11৷৷"},{"sloka":"తతః స్వస్త్యయనం కృత్వా మన్త్రవిద్విజయైషిణీ.అన్తఃపురం సహ స్త్రీభిః ప్రవిష్టా శోకమోహితా4.16.12৷৷"},{"sloka":"ప్రవిష్టాయాం తు తారాయాం సహ స్త్రీభిస్స్వమాలయమ్.నగరాన్నిర్యయౌ క్రుద్ధో మహాసర్ప ఇవ శ్వసన్4.16.13৷৷"},{"sloka":"స నిశ్శ్వస్య మహాతేజా వాలీ పరమరోషణః.సర్వతశ్చారయన్ దృష్టిం శత్రుదర్శనకాఙ్క్షయా4.16.14৷৷"},{"sloka":"స దదర్శ తతశ్శ్రీమాన్ సుగ్రీవం హేమపిఙ్గలమ్.సుసంవీతమవష్టబ్ధం దీప్యమానమివానలమ్4.16.15৷৷"},{"sloka":"స తం దృష్ట్వా మహావీర్యం సుగ్రీవం పర్యవస్థితమ్.గాఢం పరిదధే వాసో వాలీ! పరమరోషణ:4.16.16৷৷"},{"sloka":"స వాలీ గాఢసంవీతో ముష్టిముద్యమ్య వీర్యవాన్.సుగ్రీవమేవాభిముఖో యయౌ యోద్ధుం కృతక్షణః4.16.17৷৷"},{"sloka":"శ్లిష్టం ముష్టిం సముద్యమ్య సంరబ్ధతరమాగతః.సుగ్రీవోపి సముద్దిశ్య వాలినం హేమమాలినమ్4.16.18৷৷"},{"sloka":"తం వాలీ క్రోధతామ్రాక్షస్సుగ్రీవం రణపణ్డితమ్.ఆపతన్తం మహావేగమిదం వచనమబ్రవీత్4.16.19৷৷"},{"sloka":"ఏష ముష్టిర్మయాబద్ధో గాఢస్సన్నిహితాఙ్గులిః.మయా వేగవిముక్తస్తే ప్రాణానాదాయ యాస్యతి4.16.20৷৷"},{"sloka":"ఏవముక్తస్తు సుగ్రీవః క్రుద్ధో వాలినమబ్రవీత్.తవైవ చా హరన్ప్రాణాన్ముష్టిః పతతు మూర్ధని4.16.21৷৷"},{"sloka":"తాడితస్తేన సఙ్కృద్ధస్సమభిక్రమ్య వేగితః.అభవచ్ఛోణితోద్గారీ సోత్పీడ ఇవ పర్వతః4.16.22৷৷"},{"sloka":"సుగ్రీవేణ తు నిస్సఙ్గం సాలముత్పాట్య తేజసా.గాత్రేష్వభిహతో వాలీ వజ్రేణేవ మహాగిరిః4.16.23৷৷"},{"sloka":"స తు వాలీ ప్రచలితస్సాలతాడనవిహ్వలః.గురుభారసమాక్రాన్తో నౌ సార్థ ఇవ సాగరే4.16.24৷৷"},{"sloka":"తౌ భీమబలవిక్రాన్తౌ సుపర్ణసమవేగినౌ.ప్రవృద్ధౌ ఘోరవపుషౌ చన్ద్రసూర్యావివామ్బరే.పరస్పరమమిత్రఘ్నౌ చ్ఛిద్రాన్వేషణతత్పరౌ4.16.25৷৷"},{"sloka":"తతోవర్ధత వాలీ తు బలవీర్యసమన్వితః.సూర్యపుత్రో మహావీర్యస్సుగ్రీవః పరిహీయతే4.16.26৷৷"},{"sloka":"వాలినా భగ్నదర్పస్తు సుగ్రీవో మన్దవిక్రమః.వాలినం ప్రతి సామర్షో దర్శయామాస లాఘవమ్4.16.27৷৷"},{"sloka":"వృక్షైః స్సశాఖై స్సశిఖైర్వజ్రకోటినిభైర్నఖైః4.16.28৷৷ముష్టిభిర్జానుభిః పద్భిర్బాహుభిశ్చ పునః పునః.తయోర్యుద్ధమభూద్ఘోరం వృత్రవాసవయోరివ4.16.29৷৷"},{"sloka":"తౌ శోణితాక్తౌ యుధ్యేతాం వానరౌ వనచారిణౌ.మేఘావివ మహాశబ్దై స్తర్జమానౌ పరస్పరమ్4.16.30৷৷"},{"sloka":"హీయమానమథోపశ్యత్సుగ్రీవం వానరేశ్వరమ్.వీక్షమాణం దిశశ్చైవ రాఘవస్స ముహుర్ముహుః4.16.31৷৷"},{"sloka":"తతో రామో మహాతేజా ఆర్తం దృష్ట్వా హరీశ్వరమ్.శరం చ వీక్షతే వీరో వాలినో వధకారణాత్ 4.16.32৷৷"},{"sloka":"తతో ధనుషి సన్ధాయ శరమాశీవిషోపమమ్.పురయామాస తచ్చాపం కాలచక్రమివాన్తకః4.16.33৷৷"},{"sloka":"తస్య జ్యాతలఘోషేణ త్రస్తాః పత్రరథేశ్వరాః.ప్రదుద్రువుర్మృగాశ్చైవ యుగాన్త ఇవ మోహితాః4.16.34৷৷"},{"sloka":"ముక్తస్తు వజ్రనిర్ఘోష: ప్రదీప్తాశనిసన్నిభః.రాఘవేణ మహాబాణో వాలివక్షసి పాతితః4.16.35৷৷"},{"sloka":"తతస్తేన మహాతేజా వీయౌటత్సిక్తః కపీశ్వరః.వేగేనాభిహతో వాలీ నిపపాత మహీతలే4.16.36৷৷"},{"sloka":"ఇన్ద్రధ్వజ ఇవోద్ధూతః పౌర్ణమాస్యాం మహీతలే.ఆశ్వయుక్సమయే మాసి గతశ్రీకో విచేతనః4.16.37৷৷"},{"sloka":"నరోత్తమః కాలయుగాన్తకోపమంశరోత్తమం కాఞ్చనరూప్యభుషితమ్.ససర్జ దీప్తం తమమిత్రమర్దనంసధూమమగ్నిం ముఖతో యథా హరః4.16.38৷৷"},{"sloka":"అథోక్షితశ్శోణితతోయవిస్రవై-స్సుపుష్పితాశోక ఇవానిలోద్ధతః.విచేతనో వాసవసూనురాహవేవిభ్రంశితేన్ద్రధ్వజవత్క్షితిం గతః4.16.39৷৷"}]