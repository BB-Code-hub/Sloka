[{"sloka":"[Vali accuses Rama --- calls him deceitful --- reproaches Rama in many ways.] తతశ్శరేణాభిహతో రామేణ రణకర్కశః.పపాత సహసా వాలీ నికృత్త ఇవ పాదపః4.17.1৷৷"},{"sloka":"స భూమౌ న్యస్తసర్వాఙ్గస్తప్తకాఞ్చనభూషణః.అపతద్దేవరాజస్య ముక్తరశ్మిరివ ధ్వజః4.17.2৷৷"},{"sloka":"తస్మిన్నిపతితే భూమౌ వానరాణాం గణేశ్వరే.నష్టచన్ద్రమివ వ్యోమ న వ్యరాజత భూతలమ్4.17.3৷৷"},{"sloka":"భూమౌ నిపతితస్యాపి తస్య దేహం మహాత్మనః.న శ్రీర్జహాతి న ప్రాణా న తేజో న పరాక్రమః4.17.4৷৷"},{"sloka":"శక్రదత్తా వరా మాలా కాఞ్చనీ వజ్రభూషితా.దధార హరిముఖ్యస్య ప్రాణాంస్తేజ్శియం చ సా4.17.5৷৷"},{"sloka":"స తయా మాలయా వీరో హేమయా హరియూథపః.సన్ధ్యానుగతపర్యన్తః పయోధర ఇవాభవత్4.17.6৷৷"},{"sloka":"తస్య మాలా చ దేహశ్చ మర్మఘాతీ చ యశ్శరః.త్రిధేవ రచితా లక్ష్మీః పతితస్యాపి శోభతే4.17.7৷৷"},{"sloka":"తదస్త్రం తస్య వీరస్య స్వర్గమార్గప్రభావనమ్.రామబాణాసనక్షిప్తమావహత్పరమాం గతిమ్4.17.8৷৷"},{"sloka":"తం తదా పతితం సఙ్ఖ్యే గతార్చిషమివానలమ్.బహుమాన్య చ తం వీర వీక్షమాణం శనైరివ.4.17.9৷৷యయాతిమివ పుణ్యాన్తే దేవలోకాదిహచ్యుతమ్. ఆదిత్యమివ కాలేన యుగాన్తే భువి పాతితమ్.4.17.10৷৷మహేన్ద్రమివ దుర్ధర్షంముపేన్ద్రమివ దుస్సహమ్.మహేన్ద్రపుత్రం పతితం వాలినం హేమమాలినమ్৷৷4.17.11৷৷సింహోరస్కం మహాబాహుం దీప్తాస్యం హరిలోచనమ్.లక్ష్మణానుగతో రామో దదర్శోపససర్ప చ৷৷4.17.12৷৷"},{"sloka":"తం దృష్ట్వా రాఘవం వాలీ లక్ష్మణం చ మహాబలమ్.అబ్రవీత్ప్రశ్రితం వాక్యం పరుషం ధర్మసంహితమ్4.17.13৷৷త్వం నరాధిపతేః పుత్రః ప్రథితః ప్రియదర్శనఃకులీనస్సత్త్వసమ్పన్న స్తేజస్వీ చరితవ్రతః৷৷4.17.14৷৷పరాఙ్ముఖవధం కృత్వా కోత్ర ప్రాప్తస్త్వయా గుణః.యదహం యుద్ధసంరబ్ధశ్శరేణోరసి తాడిత:4.17.15৷৷"},{"sloka":"రామః కరుణవేదీ చ ప్రజానాం చ హితే రతః.సానుక్రోశో జితోత్సాహస్సమయజ్ఞో దృఢవ్రతః৷৷4.17.16৷৷ఇతి తే సర్వభూతాని కథయన్తి యశో భువి৷৷4.17.17৷৷"},{"sloka":"దమశ్శమః క్షమా ధర్మో ధృతిస్సత్యం పరాక్రమః.పార్థివానాం గుణా రాజన్దణ్డశ్చాప్యపరాధిషు4.17.18৷৷"},{"sloka":"తాన్గుణాన్సమ్ప్రధార్యాహమగ్ర్యం చాభిజనం తవ.తారయా ప్రతిషిద్ధోపి సుగ్రీవేణ సమాగతః4.17.19৷৷"},{"sloka":"న మామన్యేన సమ్రబ్ధం ప్రమత్తం యోద్ధు మర్హసి.ఇతి మే బుద్ధిరుత్పన్నా బభూవాదర్శనే తవ4.17.20৷৷"},{"sloka":"న త్వాం వినిహతాత్మానం ధర్మధ్వజమధార్మికమ్.జానే పాపసమాచారం తృణైః కూపమివావృతమ్4.17.21৷৷"},{"sloka":"సతాం వేషధరం పాపం ప్రచ్ఛన్నమివ పావకమ్.నాహం త్వామభిజానామి ధర్మచ్ఛద్మాభిసంవృతమ్4.17.22৷৷"},{"sloka":"విషయే వా పురే వా తే యదా పాపం కరోమ్యహమ్.న చ త్వామవజానే చ కస్మాత్త్వం హంస్యకిల్బిషమ్4.17.23৷৷ఫలమూలాశనం నిత్యం వానరం వనగోచరమ్.మామిహాప్రతియుధ్యన్తమన్యేన చ సమాగతమ్4.17.24৷৷"},{"sloka":"త్వం నరాధిపతేః పుత్రః ప్రతీతః ప్రియదర్శనః.లిఙ్గమప్యస్తి తే రాజనన్దృశ్యతే ధర్మసంహితమ్4.17.25৷৷"},{"sloka":"కః క్షత్రియకులే జాత్శృతవాన్నష్టసంశయః.ధర్మలిఙ్గప్రతిచ్ఛన్న క్రూరం కర్మ సమాచరేత్4.17.26৷৷"},{"sloka":"రామ! రాజకులే జాతో ధర్మవానితి విశ్రుతః৷৷4.17.27৷৷అభవ్యో భవ్యరూపేణ కిమర్థం పరిధావసి."},{"sloka":"సామ దానం క్షమా ధర్మస్సత్యం ధృతిపరాక్రమౌ.పార్థివానాం గుణా రాజన్! దణ్డశ్చాప్యపరాధిషు4.17.28৷৷"},{"sloka":"వయం వనచరా రామ! మృగా మూలఫలాశనా:.ఏషా ప్రకృతిరస్మాకం పురుషస్త్వం నరేశ్వరః4.17.29৷৷"},{"sloka":"భూమిర్హిరణ్యం రూప్యం చ విగ్రహే కారణాని చ.అత్ర కస్తే వనే లోభో మదీయేషు ఫలేషు వా4.17.30৷৷"},{"sloka":"నయశ్చ వినయశ్చోభౌ నిగ్రహానుగ్రహావపి4.17.31৷৷రాజవృత్తిరసఙ్కీర్ణా న నృపాః కామవృత్తయః."},{"sloka":"త్వం తు కామప్రధానశ్చ కోపనశ్చానవస్థితః4.17.32৷৷రాజవృత్తేశ్చ సఙ్కీణశ్శరాసనపరాయణః."},{"sloka":"న తేస్త్యపచితిర్ధర్మే నార్థే బుద్ధిరవస్థితా4.17.33৷৷ఇన్ద్రియైః కామవృత్తస్సన్కృష్యసే మనుజేశ్వర!."},{"sloka":"హత్వా బాణేన కాకుత్స్థ మామిహానపరాధినమ్4.17.34৷৷కిం వక్ష్యసి సతాం మధ్యే కర్మ కృత్వా జుగుప్సితమ్."},{"sloka":"రాజహా బ్రహ్మహా గోఘ్నశ్చోరః ప్రాణివధే రతః4.17.35৷৷నాస్తికః పరివేత్తా చ సర్వే నిరయగామినః."},{"sloka":"సూచకశ్చ కదర్యశ్చ మిత్రఘ్నో గురుతల్పగః4.17.36৷৷లోకం పాపాత్మనామేతే గచ్ఛన్తే నాత్ర సంశయః."},{"sloka":"అధార్యం చర్మ మే సద్భీ రోమాణ్యస్థి చ వర్జితమ్.అభక్ష్యాణి చ మాంసాని త్వద్విధైర్ధర్మచారిభిః4.17.37৷৷"},{"sloka":"పఞ్చ పఞ్చ నఖా భక్ష్యా బ్రహ్మక్షత్రేణ రాఘవ!4.17.38৷৷శల్యక శ్శ్వావిధో గోధా శశః కూర్మశ్చ పఞ్చమః."},{"sloka":"చర్మ చాస్థి చ మే రాజన్ నస్పృశన్తి మనీషిణః4.17.39৷৷అభక్ష్యాణి చ మాంసాని సోహం పఞ్చనఖో హతః."},{"sloka":"తారయా వాక్యముక్తోహం సత్యం సర్వజ్ఞయా హితమ్4.17.40৷৷తదతిక్రమ్య మోహేన కాలస్య వశమాగతః."},{"sloka":"త్వయా నాథేన కాకుత్స్థ న సనాథా వసున్ధరా.ప్రమదా శీలసమ్పన్నా ధూర్తేన పతినా యథా4.17.41৷৷"},{"sloka":"శఠో నైకృతికః క్షుద్రో మిథ్యాప్రశ్రితమానసః.కథం దశరథేన త్వం జాతః పాపో మహాత్మనా4.17.42৷৷"},{"sloka":"ఛిన్నచారిత్రకక్ష్యేణ సతాం ధర్మాతివర్తినా.త్యక్తధర్మాఙ్కుశేనాహం నిహతో రామహస్తినా4.17.43৷৷"},{"sloka":"అశుభం చాప్యయుక్తం చ సతాం చైవ విగర్హితమ్.వక్ష్యసే చేదృశం కృత్వా సద్భిస్సహ సమాగతః4.17.44৷৷"},{"sloka":"ఉదాసీనేషు యోస్మాసు విక్రమస్తే ప్రకాశితః.అపకారిషు తే రాజన్నహి పశ్యామి విక్రమమ్4.17.45৷৷"},{"sloka":"దృశ్యమానస్తు యుద్ధ్యేథా మయా యది నృపాత్మజ!.అద్య వైవస్వతం దేవం పశ్యేస్త్వం నిహతో మయా4.17.46৷৷"},{"sloka":"త్వయాదృశ్యేన తు రణే నిహతోహం దురాసదః.ప్రసుప్తః పన్నగేనేవ నరః పానవశం గతః4.17.47৷৷"},{"sloka":"మామేవ యది పూర్వం త్వమేతదర్థమచోదయః4.17.48৷৷మైథిలీమహమేకాహ్నా తవ చానీతవాన్భవేత్.సుగ్రీవప్రియకామేన యదహం నిహతస్త్వయా.కణ్ఠే బద్ధ్వా ప్రదద్యాం తే నిహతం రావణం రణే4.17.49৷৷"},{"sloka":"న్యస్తాం సాగరతోయే వా పాతాలే వాపి మైథిలీమ్.ఆనయేయం తవాదేశాచ్ఛ్వేతామశ్వతరీమివ4.17.50৷৷"},{"sloka":"యుక్తం యత్ప్రాప్నుయాద్రాజ్యం సుగ్రీవస్స్వర్గతే మయి.అయుక్తం యదధర్మేణ త్వయాహం నిహతో రణే4.17.51৷৷"},{"sloka":"కామమేవం విధో లోకః కాలేన వినియుజ్యతే.క్షమం చేద్భవతా ప్రాప్తముత్తరం సాధు చిన్త్యతామ్4.17.52৷৷"},{"sloka":"ఇత్యేవముక్త్వా పరిశుష్కవక్త్రఃశరాభిఘాతాద్వ్యథితో మహాత్మా.సమీక్ష్య రామం రవిసన్నికాశంతూష్ణీం బభూవామరరాజసూనుః4.17.53৷৷"}]