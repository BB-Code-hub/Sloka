[{"sloka":"[Sugriva becomes perturbed seeing Rama and Lakshmana --- gives directions to Hanuman to find out their details]                                            తౌ తు దృష్ట్వా మహాత్మానౌ భ్రాతరౌ రామలక్ష్మణౌ.వరాయుధధరౌ వీరౌ సుగ్రీవశ్శఙ్కితోభవత్4.2.1৷৷"},{"sloka":"ఉద్విగ్నహృదయస్సర్వా దిశస్సమవలోకయన్.న వ్యతిష్ఠత కస్మింశ్చిద్దేశే వానరపుఙ్గవః. 4.2.2৷৷"},{"sloka":"నైవ చక్రే మనః స్థాతుం వీక్షమాణో మహాబలౌ.కపేః పరమభీతస్య చిత్తం వ్యవససాద హ4.2.3৷৷"},{"sloka":"చిన్తయిత్వా స ధర్మాత్మా విమృశ్య గురులాఘవమ్.సుగ్రీవః పరమోద్విగ్నస్సర్వైరనుచరైస్సహ4.2.4৷৷"},{"sloka":"తతస్స సచివేభ్యస్తు సుగ్రీవః ప్లవగాధిపః.శశంస పరమోద్విగ్నః పశ్యంస్తౌ రామలక్ష్మణౌ4.2.5৷৷"},{"sloka":"ఏతౌ వనమిదం దుర్గం వాలిప్రణిహితౌ ధ్రువమ్.ఛద్మనా చీరవసనౌ ప్రచరన్తావిహాగతౌ4.2.6৷৷"},{"sloka":"తతస్సుగ్రీవసచివా దృష్ట్వా పరమధన్వినౌ.జగ్ముర్గిరితటాత్తస్మాదన్యచ్ఛిఖరముత్తమమ్4.2.7৷৷"},{"sloka":"తే క్షిప్రమధిగమ్యాథ యూథపా యూథపర్షభమ్. హరయో వానరశ్రేష్ఠం పరివార్యోపతస్థిరే4.2.8৷৷"},{"sloka":"ఏకమేకాయనగతాః ప్లవమానా గిరేర్గిరిమ్.ప్రకమ్పయన్తో వేగేన గిరీణాం శిఖరాణ్యపి4.2.9৷৷"},{"sloka":"తతశ్శాఖామృగాస్సర్వే ప్లవమానా మహాబలాః.బభఞ్జుశ్చ నగాంస్తత్ర పుష్పితాన్దుర్గసంశ్రితాన్4.2.10৷৷"},{"sloka":"ఆప్లవన్తో హరివరాస్సర్వతస్తం మహాగిరిమ్.మృగమార్జారశార్దూలాంస్త్రాసయన్తో యయుస్తదా4.2.11৷৷"},{"sloka":"తతస్సుగ్రీవసచివాః పర్వతేన్ద్రం సమాశ్రితాః.సఙ్గమ్య కపిముఖ్యేన సర్వే ప్రాఞ్జలయ స్థితాః৷৷4.2.12৷৷"},{"sloka":"తతస్తం భయసంవిగ్నం వాలికిల్బిషశఙ్కితమ్.ఉవాచ హనుమాన్వాక్యం సుగ్రీవం వాక్యకోవిదః4.2.13৷৷"},{"sloka":"సమ్భ్రమస్త్యజ్యతామేష సర్వైర్వాలికృతే మహాన్.మలయోయం గిరివరో భయం నేహాస్తి వాలినః4.2.14৷৷"},{"sloka":"యస్మాదుద్విగ్నచేతాస్త్వం ప్రద్రుతో హరిపుఙ్గవ.తం క్రూరదర్శనం క్రూరం నేహ పశ్యామి వాలినమ్4.2.15৷৷"},{"sloka":"యస్మాత్తవ భయం సౌమ్య! పూర్వజాత్పాపకర్మణః.స నేహ వాలీ దుష్టాత్మా న తే పశ్యామ్యహం భయమ్4.2.16৷৷"},{"sloka":"అహో శాఖామృగత్వం తే వ్యక్తమేవ ప్లవఙ్గమ.లఘుచిత్తతయాత్మానం న స్థాపయసి యో మతౌ4.2.17৷৷"},{"sloka":"బుద్ధివిజ్ఞానసమ్పన్న ఇఙ్గితైస్సర్వమాచర.న హ్యబుద్ధిం గతో రాజా సర్వభూతాని శాస్తి హి4.2.18৷৷"},{"sloka":"సుగ్రీవస్తు శుభం వాక్యం శ్రుత్వా సర్వం హనూమతః.తతశ్శుభతరం వాక్యం హనూమన్తమువాచ హ4.2.19৷৷"},{"sloka":"దీర్ఘబాహూ విశాలాక్షౌ శరచాపాసిధారిణౌ. కస్య న స్యాద్భయం దృష్ట్వా హ్యేతౌ సురసుతోపమౌ4.2.20৷৷"},{"sloka":"వాలిప్రణిహితావేతౌ శఙ్కేహం పురుషోత్తమౌ.రాజానో బహుమిత్రాశ్చ విశ్వాసో నాత్ర హి క్షమః4.2.21৷৷"},{"sloka":"అరయశ్చ మనుష్యేణ విజ్ఞేయాశ్ఛద్మచారిణః.విశ్వస్తానామవిశ్వస్తారన్ధ్రేషు ప్రహరన్తి హి4.2.22৷৷"},{"sloka":"కృత్యేషు వాలీ మేధావీ రాజానో బహుదర్శినః.భవన్తి పరహన్తారస్తే జ్ఞేయాః ప్రాకృతైర్నరైః4.2.23৷৷"},{"sloka":"తౌ త్వయా ప్రాకృతేనైవ గత్వా జ్ఞేయౌ ప్లవఙ్గమ.ఇఙ్గితానాం ప్రకారైశ్చ రూపవ్యాభాషణేన చ4.2.24৷৷"},{"sloka":"లక్షయస్వ తయోర్భావం ప్రహృష్టమనసౌ యది.విశ్వాసయన్ప్రశంసాభిరిఙ్గితైశ్చ పునః పునః4.2.25৷৷మమైవాభిముఖం స్థిత్వా పృచ్ఛ త్వం హరిపుఙ్గవ !.ప్రయోజనం ప్రవేశస్య వనస్యాస్య ధనుర్ధరౌ4.2.26৷৷"},{"sloka":"శుద్ధాత్మానౌ యది త్వేతౌ జానీహి త్వం ప్లవఙ్గమ.వ్యాభాషితైర్వా విజ్ఞేయా స్యాద్దుష్టాదుష్టతా తయోః4.2.27৷৷"},{"sloka":"ఇత్యేవం కపిరాజేన సన్దిష్టో మారుతాత్మజః.చకార గమనే బుద్ధిం యత్ర తౌ రామలక్ష్మణౌ4.2.28৷৷"},{"sloka":"తథేతి సమ్పూజ్య వచస్తు తస్యతత్కపేస్సుభీమస్య దురాసదస్య చ.మహానుభావో హనుమాన్యయౌ తదాస యత్ర రామోతిబలశ్చ లక్ష్మణః4.2.29৷৷"}]