[{"sloka":"[Tara's lamentation over her misfortune.]రామచాపవిసృష్టేన శరేణాన్తకరేణ తమ్.దృష్ట్వా వినిహతం భూమౌ తారా తారాధిపాననా4.20.1৷৷సా సమాసాద్య భర్తారం పర్యష్వజత భామినీ."},{"sloka":"ఇషుణాభిహతం దృష్ట్వా వాలినం కుఞ్జరోపమమ్4.20.2৷৷వానరేన్ద్ర మహేన్ద్రాభం శోకసన్తప్తమానసా.తారా తరుమివోన్మూలం పర్యదేవయదాతురా4.20.3৷৷"},{"sloka":"రణే దారుణ విక్రాన్త ప్రవీర ప్లవతాం వర.కిం దీనామపురోభాగామద్య త్వం నాభిభాషసే৷৷4.20.4৷৷"},{"sloka":"ఉత్తిష్ఠ హరిశార్దూల భజస్వ శయనోత్తమమ్.నైవంవిధాశ్శేరతే హి భూమౌ నృపతిసత్తమాః4.20.5৷৷"},{"sloka":"అతీవ ఖలు తే కాన్తా వసుధా వసుధాధిప!.గతాసురపి యాం గాత్రైర్మాం విహాయ నిషేవసే4.20.6৷৷"},{"sloka":"వ్యక్తమన్యా త్వయా వీర ధర్మత: సమ్ప్రవర్తితా.కిష్కిన్ధేవ పురీ రమ్యా స్వర్గమార్గే వినిర్మితా4.20.7৷৷"},{"sloka":"యాన్యస్మాభిస్త్వయా సార్ధం వనేషు మధుగన్ధిషు.విహృతాని త్వయా కాలే తేషాముపరమః కృతః4.20.8৷৷"},{"sloka":"నిరానన్దా నిరాశాహం నిమగ్నా శోకసాగరే.త్వయి పఞ్చత్వమాపన్నే మహాయూథపయూథపే4.20.9৷৷"},{"sloka":"హృదయం సుస్థిరం మహ్యం దృష్ట్వా వినిహతం పతిమ్.యన్న శోకాభిసన్తప్తం స్ఫుటతేద్య సహస్రధా4.20.10৷৷"},{"sloka":"సుగ్రీవస్య త్వయా భార్యా హృతా స చ వివాసితః.యత్తు త్తస్య త్వయా వ్యుష్టిః ప్రాప్తేయం ప్లవగాధిప!4.20.11৷৷"},{"sloka":"నిశ్శ్రేయసపరా మోహాత్త్వయా చాహం విగర్హితా.యైషాబ్రువం హితం వాక్యం వానరేన్ద్ర హితైషిణీ4.20.12৷৷"},{"sloka":"రూపయౌవనదృప్తానాం దక్షిణానాం చ మానద!.నూనమప్సరసామార్య! చిత్తాని ప్రమథిష్యసి4.20.13৷৷"},{"sloka":"కాలో నిస్సంశయో నూనం జీవితాన్తకరస్తవ.బలాద్యేనావపన్నోసి సుగ్రీవస్యావశో వశమ్4.20.14৷৷"},{"sloka":"వైధవ్యం శోకసన్తాపం కృపణం కృపణా సతీ.అదుఃఖోపచితా పూర్వం వర్తయిష్యామ్యనాథవత్৷৷4.20.15৷৷"},{"sloka":"లాలితశ్చాఙ్గదో వీరస్సుకుమారస్సుఖోచితః.వర్త్స్యతే కామవస్థాం మే పితృవ్యే క్రోధమూర్ఛితే৷৷4.20.16৷৷"},{"sloka":"కురుష్వ పితరం పుత్ర! సుదృష్టం ధర్మవత్సలమ్.దుర్లభం దర్శనం వత్స! తవ తస్య భవిష్యతి৷৷4.20.17৷৷"},{"sloka":"సమాశ్వాసయ పుత్రం త్వం సన్దేశం సన్దిశస్వ మే.మూర్ధ్ని చైనం సమాఘ్రాయ ప్రవాసం ప్రస్థితో హ్యసి4.20.18৷৷"},{"sloka":"రామేణ హి మహత్కర్మ కృతం త్వామభినిఘ్నతా.ఆనృణ్యం చ గతం తస్య సుగ్రీవస్య ప్రతిశ్రవే4.20.19৷৷"},{"sloka":"సకామో భవ సుగ్రీవ రుమాం త్వం ప్రతిపత్స్యసే.భుఙ్క్షవ రాజ్యమనుద్విగ్నశ్శస్తో భ్రాతా రిపుస్తవ4.20.20৷৷"},{"sloka":"కిం మామేవం విలపతీం ప్రేమ్ణా త్వం నాభిభాషసే.ఇమాః పశ్య వరా బహ్వీర్భార్యాస్తే వానరేశ్వర4.20.21৷৷"},{"sloka":"తస్యా విలపితం శ్రుత్వా వానర్యస్సర్వతశ్చ తాః.పరిగృహ్యాఙ్గదం దీనం దుఃఖార్తా పరిచుక్రుశుః4.20.22৷৷"},{"sloka":"కిమఙ్గదం సాఙ్గదవీరబాహో విహాయ యాస్యద్య చిరప్రవాసమ్.న యుక్తమేవం గుణసన్నికృష్టంవిహాయ పుత్రం ప్రియపుత్ర! గన్తుమ్4.20.23৷৷"},{"sloka":"కిమప్రియం తే ప్రియ! చారువేష!మయా కృతం నాథ! సుతేన వా తే.సహాఙ్గదాం మాం ప్రవిహాయ వీర!యత్ప్రస్థితో దీర్ఘ మితః ప్రవాసమ్4.20.24৷৷"},{"sloka":"యద్యప్రియం కిఞ్చిదసమ్ప్రధార్యకృతం మయా స్యాత్తవ దీర్ఘబాహో.క్షమస్వ మే తద్ధరివంశనాథవ్రజామి మూర్ధ్నా తవ వీర! పాదౌ৷৷4.20.25৷৷"},{"sloka":"తథా తు తారా కరుణం రుదన్తీభర్తుస్సమీపే సహ వానరీభిః.వ్యవస్యత ప్రాయముపోపవేష్టు-మనిన్ద్యవర్ణా భువి యత్ర వాలీ4.20.26৷৷"}]