[{"sloka":"[Hanuman consoles Tara --- requests her to ask Angada to perform the last rites for Vali --- Tara's reply.]తతో నిపతితాం తారాం చ్యుతాం తారామివామ్బరాత్.శనైరాశ్వాసయామాస హనుమాన్హరియూథపః4.21.1৷৷"},{"sloka":"గుణదోషకృతం జన్తుస్స్వకర్మ ఫలహేతుకమ్.అవ్యగ్రస్తదవాప్నోతి సర్వం ప్రేత్య శుభాశుభమ్4.21.2৷৷"},{"sloka":"శోచ్యా శోచసి కం శోచ్యం దీనం దీనానుకమ్పసే.కస్య కోవానుశోచ్యోస్తి దేహేస్మిన్ బుద్బుదోపమే4.21.3৷৷"},{"sloka":"అఙ్గదస్తు కుమారోయం ద్రష్టవ్యో జీవపుత్రయా.అయత్యాం చ విధేయాని సమర్థాన్యస్య చిన్తయ4.21.4৷৷"},{"sloka":"జానాస్యనియతామేవం భూతానామాగతిం గతిమ్.తస్మాచ్ఛుభం హి కర్తవ్యం పణ్డితేనైహ లౌకికమ్৷৷4.21.5৷৷"},{"sloka":"యస్మిన్హరిసహస్రాణి ప్రయుతాన్యర్బుదాని చ.వర్తయన్తి కృతాంశాని సోయం దిష్టాన్తమాగతః4.21.6৷৷"},{"sloka":"యదయం న్యాయదృష్టార్థస్సామదానక్షమాపరః.గతో ధర్మజితాం భూమిం నైనం శోచితుమర్హసి4.21.7৷৷"},{"sloka":"సర్వే హి హరిశార్దూలాః పుత్రశ్చాయం తవాఙ్గదః.ఇదం హర్యృక్షపతిరాజ్యం చ త్వత్సనాథమనిన్దితే4.21.8৷৷"},{"sloka":"తావిమౌ శోకసన్తప్తౌ శనైః ప్రేరయ భామిని!.త్వయా పరిగృహీతోయమఙ్గదశ్శాస్తు మేదినీమ్4.21.9৷৷"},{"sloka":"సన్తతిశ్చ యథా దృష్టా కృత్యం యచ్చాపి సామ్ప్రతమ్.రాజ్ఞస్తత్క్రియతాం సర్వమేష కాలస్య నిశ్చయః4.21.10৷৷"},{"sloka":"సంస్కార్యో హరిరాజశ్చ అఙ్గదశ్చాభిషిచ్యతామ్.సింహాసనగతం పుత్రం పశ్యన్తీ శాన్తిమేష్యసి4.21.11৷৷"},{"sloka":"సా తస్య వచనం శ్రుత్వా భర్తృవ్యసనపీడితా.అబ్రవీదుత్తరం తారా హనూమన్తమవస్థితమ్4.21.12৷৷"},{"sloka":"అఙ్గదప్రతిరూపాణాం పుత్రాణామేకతశ్శతమ్.హతస్యాప్యస్య వీరస్య గాత్రసంశ్లేషణం వరమ్4.21.13৷৷"},{"sloka":"న చాహం హరిరాజస్య ప్రభవామ్యఙ్గదస్య వా.పితృవ్యస్తస్య సుగ్రీవస్సర్వకార్యేష్వనన్తరః4.21.14৷৷"},{"sloka":"న హ్యేషాబుద్ధిరాస్థేయా హనూమన్నఙ్గదం ప్రతి.పితా హి బన్ధుః పుత్రస్య న మాతా హరిసత్తమ!4.21.15৷৷"},{"sloka":"న హి మమ హరిరాజసంశ్రయాత్క్షమతరమస్తి పరత్ర చేహ వా.అభిముఖహతవీరసేవితంశయనమిదం మమ సేవితుం క్షమమ్4.21.16৷৷"}]