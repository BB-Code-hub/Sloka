[{"sloka":"[Vali repents --- asks Sugriva  to take care of Angada and Tara --- hands over his golden necklace to Sugriva --- exhorts Angada.]వీక్షమాణస్తు మన్దాసుస్సర్వతో మన్దముచ్ఛ్వసన్.ఆదావేవ తు సుగ్రీవం దదర్శత్వాత్మజాగ్రతః4.22.1৷৷"},{"sloka":"తం ప్రాప్తవిజయం వాలీ సుగ్రీవం ప్లవగేశ్వరః.ఆభాష్య వ్యక్తయా వాచా సస్నేహమిదమబ్రవీత్4.22.2৷৷"},{"sloka":"సుగ్రీవ! దోషేణ న మాం గన్తుమర్హసి కిల్బిషాత్.కృష్యమాణం భవిష్యేణ బుద్ధిమోహేన మాం బలాత్4.22.3৷৷"},{"sloka":"యుగపద్విహితం తాత! న మన్యే సుఖమావయోః.సౌహార్ద భ్రాతృయుక్తం హి తదిదం తాత! నాన్యథా4.22.4৷৷"},{"sloka":"ప్రతిపద్య త్వమద్యైవ రాజ్యమేషాం వనౌకసామ్.మామప్యద్యైవ గచ్ఛన్తం విద్ధి వైవస్వతక్షయమ్4.22.5৷৷"},{"sloka":"జీవితం చ హి రాజ్యం చ శ్రియం చ విపులామిమామ్.ప్రజహామ్యేష వై తూర్ణం మహచ్చాగర్హితం యశః4.22.6৷৷"},{"sloka":"అస్యాం త్వహమవస్థాయాం వీర! వక్ష్యామి యద్వచః.యద్యప్యసుకరం రాజన్కర్తుమేవ తదర్హసి4.22.7"},{"sloka":"సుఖార్హం సుఖసంవృద్ధం బాలమేనమబాలిశమ్.బాష్పపూర్ణముఖం పశ్య భూమౌ పతితమఙ్గదమ్4.22.8৷৷"},{"sloka":"మమ ప్రాణైః ప్రియతరం పుత్రం పుత్రమివౌరసమ్.మయా హీనమహీనార్థం పర్వతః పరిపాలయ4.22.9৷৷"},{"sloka":"త్వమేవాస్య హి దాతా చ పరిత్రాతా చ సర్వశః.భయేష్వభయదశ్చైవ యథాహం ప్లవగేశ్వర!৷৷4.22.10৷৷"},{"sloka":"ఏష తారాత్మజ శ్రీమాంస్త్వయా తుల్యపరాక్రమః.రక్షసాం చ వధే తేషామగ్రతస్తే భవిష్యతి4.22.11৷৷"},{"sloka":"అనురూపాణి కర్మాణి విక్రమ్య బలవాన్రణే.కరిష్యత్యేష తారేయస్తరస్వీ తరుణోఙ్గదః4.22.12৷৷"},{"sloka":"సుషేణదుహితా చేయమర్థసూక్ష్మవిమనిశ్చయే.ఔత్పాతికే చ వివిధే సర్వతః పరినిష్ఠితా4.22.13৷৷"},{"sloka":"యదేషా సాధ్వితి బ్రూయాత్కార్యం తన్ముక్తసంశయమ్.న హి తారామతం కిఞ్చిదన్యథా పరివర్తతే4.22.14৷৷"},{"sloka":"రాఘవస్య చ తే కార్యం కర్తవ్యమవిశఙ్కయా.స్యాదధర్మో హ్యకరణే త్వాం చ హింస్యాద్విమానితః4.22.15৷৷"},{"sloka":"ఇమాం చ మాలామాధత్స్వ దివ్యాం సుగ్రీవ కాఞ్చనీమ్.ఉదారా శ్రీస్థితా హ్యాస్యాం సమ్ప్రజహ్యాన్మృతే మయి4.22.16৷৷"},{"sloka":"ఇత్యేవముక్తస్సుగ్రీవో వాలినా భ్రాతృసౌహృదాత్.హర్షం త్యక్త్వా పునర్దీనో గ్రహగ్రస్త ఇవోడురాట్4.22.17৷৷"},{"sloka":"తద్వాలివచనాచ్ఛాన్తః కుర్వన్యుక్తమతన్ద్రితః.జగ్రాహ సోభ్యనుజ్ఞాతో మాలాం తాం చైవ కాఞ్చనీమ్4.22.18৷৷"},{"sloka":"తాం మాలాం కాఞ్చనీమ్ దత్త్వా దృష్ట్వాచైవాత్మజం స్థితమ్.సంసిద్ధః ప్రేత్యభావాయ స్నేహాదఙ్గదమబ్రవీత్4.22.19৷৷"},{"sloka":"దేశకాలౌ భజస్వాద్య క్షమమాణః ప్రియాప్రియే.సుఖదుఃఖ సహ: కాలే సుగ్రీవవశగో భవ4.22.20৷৷"},{"sloka":"యథా హి త్వం మహాబాహో! లాలితస్సతతం మయా.న తథా వర్తమానం త్వాం సుగ్రీవో బహుమంస్యతే৷৷4.22.21৷৷"},{"sloka":"మాస్యామిత్రైర్గతం గచ్ఛేర్మా శత్రుభిరరిన్దమ!.భర్తురర్థపరో దాన్తః సుగ్రీవవశగో భవ4.22.22৷৷"},{"sloka":"న చాతిప్రణయః కార్యః కర్తవ్యోప్రణయశ్చ తే.ఉభయం హి మహాన్దోష స్తస్మాదన్తరదృగ్భవ4.22.23৷৷"},{"sloka":"ఇత్యుక్త్వాథ వివృత్తాక్షః శరసమ్పీడితో భృశమ్.వివృతైర్దశనై ర్భీమైర్బభూవోత్క్రాన్తజీవితః4.22.24৷৷"},{"sloka":"తతో విచుక్రుశుస్తత్ర వానరా హరియూథపాః.పరిదేవయమానాస్తే సర్వే ప్లవగపుఙ్గవా:4.22.25৷৷"},{"sloka":"కిష్కిన్ధా హ్యద్య శూన్యాసీత్స్వర్గతే వానరాధిపే.ఉద్యానాని చ శూన్యాని పర్వతాః కాననాని చ4.22.26৷৷హతే ప్లవగశార్దూలే నిష్ప్రభా వానరాః కృతాః."},{"sloka":"యస్య వేగేన మహతా కాననాని వనాని చ.పుష్పౌఘేణానుబధ్యన్తే కరిష్యతి తదద్య కః4.22.27৷৷"},{"sloka":"యేన దత్తం మహద్యుద్ధం గన్ధర్వస్య మహాత్మనః4.22.28৷৷గోలభస్య మహాబాహోర్దశవర్షాణి పఞ్చ చ.నైవ రాత్రౌ న దివసే తద్యుద్ధముపశామ్యతి4.22.29৷৷"},{"sloka":"తతస్తు షోడశే వర్షే గోలభో వినిపాతితః.హత్వా తం దుర్వినీతం తు వాలీ దంష్ట్రాకరాలవాన్4.22.30৷৷సర్వాభయఙ్కరోస్మాకం కథమేష నిపాతితః."},{"sloka":"హతే తు వీరే ప్లవగాధిపే తదాప్లవఙ్గమాస్తత్ర న శర్మ లేభిరే.వనేచరాః సింహయుతే మహావనేయథా హి గావో నిహతే గవాం పతౌ4.22.31৷৷"},{"sloka":"తతస్తు తారా వ్యసనార్ణవాప్లుతామృతస్య భర్తుర్వదనం సమీక్ష్య సా.జగామ భూమిం పరిరభ్య వాలినంమహాద్రుమం ఛిన్నమివాశ్రితా లతా4.22.32৷৷"}]