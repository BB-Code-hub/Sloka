[{"sloka":"[Tara laments --- Vali regrets about Tara's fate --- Vali calls  Angada to witness Tara's plight]తతస్సముపజిఘ్రన్తీ కపిరాజస్య తన్ముఖమ్.పతిం లోకాచ్చ్యుతం తారా మృతం వచనమబ్రవీత్4.23.1৷৷"},{"sloka":"శేషే త్వం విషమే దుఃఖమకృత్వా వచనం మమ.ఉపలోపచితే వీర! సుదుఃఖే వసుధాతలే4.23.2৷৷"},{"sloka":"మత్తః ప్రియతరా నూనం వానరేన్ద్ర! మహీ తవ.శేషే హి తాం పరిష్వజ్య మాం చ న ప్రతిభాషసే4.23.3৷৷"},{"sloka":"సుగ్రీవస్య వశం ప్రాప్తో విధిరేషభవత్యహో.సుగ్రీవ ఏవ విక్రాన్తో వీర! సాహసికప్రియ!4.23.4৷৷"},{"sloka":"ఋక్షవానరముఖ్యాస్త్వాం బలినః పర్యుపాసతే.ఏషాం విలపితం కృచ్ఛ్రమఙ్గదస్య చ శోచతః4.23.5৷৷మమ చేమా గిరః శ్రుత్వా కిం త్వం న ప్రతిబుధ్యసే."},{"sloka":"ఇదం తచ్ఛూరశయనం యత్ర శేషే హతో యుధి.శాయితా నిహతా యత్ర త్వయైవ రిపవః పురా4.23.6৷৷"},{"sloka":"విశుద్ధసత్త్వాభిజన ప్రియయుద్ధ మమ ప్రియ.మామనాథాం విహాయైకాం గతస్త్వమసి మానద4.23.7৷৷"},{"sloka":"శూరాయ న ప్రదాతవ్యా కన్యా ఖలు విపశ్చితా.శూరభార్యాం హతాం పశ్య సద్యో మాం విధవాం కృతామ్4.23.8৷৷"},{"sloka":"అవభగ్నశ్చ మే మానో భగ్నా మే శాశ్వతీ గతిః4.23.9৷৷అగాధే చ నిమగ్నాస్మి విపులే శోకసాగరే."},{"sloka":"అశ్మసారమయం నూనమిదం మే హృదయం దృఢమ్4.23.10৷৷భర్తారం నిహతం దృష్ట్వా యన్నాద్య శతధా కృతమ్."},{"sloka":"సుహృచ్చైవ హి భర్తా చ ప్రకృత్యా మమ చ ప్రియః.ఆహవే చ పరాక్రాన్తశ్శూరః పఞ్చత్వమాగతః4.23.11৷৷"},{"sloka":"పతిహీనా తు యా నారీ కామం భవతు పుత్రిణీ.ధనధాన్యైస్సుపూర్ణాపి విధవేత్యుచ్యతే బుధైః4.23.12৷৷"},{"sloka":"స్వగాత్రప్రభవే వీర! శేషే రుధిరమణ్డలే.క్రిమిరాగపరిస్తోమే త్వమాత్మశయనే యథా4.23.13৷৷"},{"sloka":"రేణుశోణితసంవీతం గాత్రం తవ సమన్తతః.పరిరబ్ధుం న శక్నోమి భుజాభ్యాం ప్లవగర్షభ! 4.23.14৷৷"},{"sloka":"కృతకృత్యోద్య సుగ్రీవో వైరేస్మిన్నతిదారుణే.యస్య రామవిముక్తేన హృతమేకేషుణా భయమ్4.23.15৷৷"},{"sloka":"శరేణ హృది లగ్నేన గాత్రసంస్పర్శనే తవ.వార్యామి త్వాం నిరీక్షన్తీ త్వయి పఞ్చత్వమాగతే4.23.16৷৷"},{"sloka":"ఉద్వవర్హ శరం నీలస్తస్య గాత్రగతం తదా.గిరిగహ్వరసంలీనం దీప్తమాశీవిషం యథా4.23.17৷৷"},{"sloka":"తస్య నిష్కృష్యమాణస్య బాణస్య చ బభౌ ద్యుతిః.అస్తమస్తకసంరుద్ధో రశ్మిర్దినకరాదివ4.23.18৷৷"},{"sloka":"పేతుః క్షతజధారాస్తు వ్రణేభ్యస్తస్య సర్వశః.తామ్రగైరికసమ్పృక్తా ధారా ఇవ ధరాధరాత్4.23.19৷৷"},{"sloka":"అవకీర్ణం విమార్జన్తీ భర్తారం రణరేణునా.అస్రైర్నయనజైశ్శూరం సిషేచాస్త్రసమాహతమ్4.23.20৷৷"},{"sloka":"రుధిరోక్షితసర్వాఙ్గం దృష్ట్వా వినిహతం పతిమ్.ఉవాచ తారా పిఙ్గాక్షం పుత్రమఙ్గదమఙ్గనా4.23.21৷৷"},{"sloka":"అవస్థాం పశ్చిమాం పశ్య పితుః పుత్ర! సుదారుణామ్.సమ్ప్రసక్తస్య వైరస్య గతోన్తః పాపకర్మణా4.23.22৷৷"},{"sloka":"బాలసూర్యోదయతనుం ప్రయాన్తం యమసదనమ్.అభివాదయ రాజానం పితరం పుత్ర! మానదమ్4.23.23৷৷"},{"sloka":"ఏవముక్తస్సముత్థాయ జగ్రాహ చరణౌ పితుః.భుజాభ్యాం పీనవృత్తాభ్యామఙ్గదోహమితి బ్రువన్4.23.24৷৷"},{"sloka":"అభివాదయమానం త్వామఙ్గదం త్వం యథా పురా.దీర్ఘాయుర్భవ పుత్రేతి కిమర్థం నాభిభాషసే4.23.25৷৷"},{"sloka":"అహం పుత్రసహాయా త్వాముపాసే గతచేతసమ్.సింహేన నిహతం సద్యో గౌస్సవత్సేవ గోవృషమ్4.23.26৷৷"},{"sloka":"ఇష్ట్వా సఙ్గ్రామయజ్ఞేన రామప్రహరణామ్భసి.అస్మిన్నవభృథే స్నాతః కథం పత్న్యా మయా వినా4.23.27৷৷"},{"sloka":"యా దత్తా దేవరాజేన తవ తుష్టేన సంయుగే.శాతకుమ్భమయీం మాలాం తాం తే పశ్యామి నేహ కిమ్4.23.28৷৷"},{"sloka":"రాజ్యశ్రీర్న జహాతి త్వాం గతాసుమపి మానద.సూర్యస్యావర్తమానస్య శైలరాజమివ ప్రభా4.23.29৷৷"},{"sloka":"న మే వచః పథ్యమిదం త్వయా కృతంన చాస్మి శక్తా హి నివారణే తవ.హతా సపుత్రాస్మి హతేన సంయుగేసహ త్వయా శ్రీర్విజహాతి మామిహ4.23.30৷৷"}]