[{"sloka":"[Sugriva blames himself for his action --- praises Vali for his virtues --- seeks Rama's permission to immolate himself --- Rama consoles --- Tara pleads with Rama to slay her.]తాం చాశ్రువేగేన దురాసదేనత్వభిప్లుతాం శోకమహార్ణవేన.పశ్యంస్తదా వాల్యనుజస్తరస్వీభ్రాతుర్వధేనాప్రతిమేన తేపే4.24.1৷৷"},{"sloka":"స బాష్పపూర్ణేన ముఖేన వీక్ష్యక్షణేన నిర్విణ్ణమనా మనస్వీ.జగామ రామస్య శనైస్సమీపంభృత్యైర్వృతసమ్పరిదూయమానః4.24.2৷৷"},{"sloka":"స తం సమాసాద్య గృహీతచాప-ముదాత్తమాశీవిషతుల్యబాణమ్.యశస్వినం లక్షణలక్షితాఙ్గ-మవస్థితం రాఘవ మిత్యువాచ4.24.3৷৷"},{"sloka":"యథా ప్రతిజ్ఞాతమిదం నరేన్ద్ర!కృతం త్వయా దృష్టఫలం చ కర్మ.మమాద్య భోగేషు నరేన్ద్రపుత్ర!మనో నివృత్తం సహజీవితేన4.24.4৷৷"},{"sloka":"అస్యాం మహిష్యాం తు భృశం రుదన్త్యాపురే చ విక్రోశతి దుఃఖతప్తే.హతేగ్రజే సంశయితేఙ్గదే చన రామ! రాజ్యే రమతే మనో మే4.24.5৷৷"},{"sloka":"క్రోధాదమర్షాదతివిప్రధర్షా-ద్భ్రాతుర్వధో మేనుమతః పురస్తాత్.హతే త్విదానీం హరియూథపేస్మిన్సుతీవ్రమిక్ష్వాకుకుమార! తప్స్యే৷৷4.24.6৷৷"},{"sloka":"శ్రేయోద్య మన్యే మమ శైలముఖ్యేతస్మిన్నివాసశ్చిరమృశ్యమూకే.యథా తథా వర్తయతస్స్వవృత్త్యానేమం నిహత్య త్రిదివస్య లాభః4.24.7৷৷"},{"sloka":"న త్వాం జిఘాంసామి చరేతి యన్మా-మయం మహాత్మా మతిమానువాచ.తస్యైవ తద్రామ! వచోనురూప-మిదం పునః కర్మ చ మేనురూపమ్4.24.8৷৷"},{"sloka":"భ్రాతా కథం నామ మహాగుణస్యభ్రాతుర్వధం రాఘవ రోచయేత.రాజ్యస్య దుఃఖస్య చ వీర! సారంవిచిన్తయన్కామపురస్కృతస్సన్4.24.9৷৷"},{"sloka":"వధో హి మే మతో నాసీత్స్వమాహాత్మ్యావ్యతిక్రమాత్.మమాసీద్బుద్ధిదౌరాత్మ్యాత్ప్రాణహారీ వ్యతిక్రమః4.24.10৷৷"},{"sloka":"ద్రుమశాఖావభగ్నోహం ముహుర్తం పరినిష్టనన్.సాన్త్వయిత్వా త్వనేనోక్తో న పునః కర్తుమర్హసి4.24.11৷৷"},{"sloka":"భ్రాతృత్వమార్యభావశ్చ ధర్మశ్చానేన రక్షితః.మయా క్రోధశ్చ కామశ్చ కపిత్వం చ ప్రదర్శితమ్4.24.12৷৷"},{"sloka":"అచిన్తనీయం పరివర్జనీయ-మనీప్సనీయం స్వనవేక్షణీయమ్.ప్రాప్తోస్మి పాప్మానమిమం నరేన్ద్ర!భ్రాతుర్వధాత్త్వాష్ట్రవధాదివేన్ద్ర:4.24.13৷৷"},{"sloka":"పాప్మానమిన్ద్రస్య మహీ జలం చవృక్షాశ్చ కామం జగృహుః స్త్రియశ్చ.కో నామ పాప్మానమిమం క్షమేతశాఖామృగస్య ప్రతిపత్తుమిచ్ఛేత్৷৷4.24.14৷৷"},{"sloka":"నార్హామి సమ్మానమిమం ప్రజానాంన యౌవరాజ్యం కుత ఏవ రాజ్యమ్.అధర్మయుక్తం కులనాశయుక్త-మేవంవిధం రాఘవ! కర్మ కృత్వా4.24.15৷৷"},{"sloka":"పాపస్య కర్తాస్మి విగర్హితస్యక్షుద్రస్య లోకాపకృతస్య చైవ.శోకో మహాన్మామభివర్తతేయం వృష్టేర్యథా నిమ్నమివామ్బువేగః4.24.16৷৷"},{"sloka":"సోదర్యఘాతాపరగాత్రవాలఃసన్తాపహస్తాక్షిశిరోవిషాణః.ఏనోమయో మామభిహన్తి హస్తీదృప్తో నదీకూలమివ ప్రవృద్ధః৷৷4.24.17৷৷"},{"sloka":"అంహో బతేదం నృవరావిషహ్యంనివర్తతే మే హృది సాధువృత్తమ్.వివర్ణమగ్నౌ పరితప్యమానంకిట్టం యథా రాఘవ! జాతరూపమ్4.24.18৷৷"},{"sloka":"మహాబలానాం హరియూథపానా-మిదం కులం రాఘవ! మన్నిమిత్తమ్.అస్యాఙ్గదప్యాపి చ శోకతాపాదర్ధస్థితప్రాణమితీవ మన్యే৷৷4.24.19৷৷"},{"sloka":"సుతస్సులభ్యస్సుజనస్సువశ్యఃకుతస్తు పుత్రస్సదృశోఙ్గదేన.న చాపి విద్యేత స వీర! దేశోయస్మిన్భవేత్సోదరసన్నికర్షః4.24.20৷৷"},{"sloka":"యద్యఙ్గదో వీరవరార్హ జీవేత్జీవేచ్ఛ మాతా పరిపాలనార్థమ్.వినా తు పుత్రం పరితాపదీనాతారా న జీవేదితి నిశ్చితం మే4.24.21৷৷"},{"sloka":"సోహం ప్రవేక్ష్యామ్యతిదీప్తమగ్నింభ్రాత్రా చ పుత్రేణ చ సఖ్యమిచ్ఛన్.ఇమే విచేష్యన్తి హరిప్రవీరా-స్సీతాం నిదేశే తవ వర్తమానాః4.24.22৷৷"},{"sloka":"కృత్స్నం తు తే సేత్స్యతి కార్యమేత-న్మయ్యప్రతీతే మనుజేన్ద్రపుత్రకులస్య హన్తారమజీవనార్హంరామానుజానీహి కృతాగసం మామ్4.24.23৷৷"},{"sloka":"ఇత్యేవమార్తస్య రఘుప్రవీరఃశ్రుత్వా వచో వాల్యనుజస్య తస్య.సఞ్జాతబాష్పః పరవీరహన్తారామో ముహూర్తం విమనా బభూవ4.24.24৷৷"},{"sloka":"తస్మిన్ క్షణేభీక్ష్ణమవేక్ష్యమాణఃక్షితిక్షమావాన్భువనస్య గోప్తా.రామో రుదన్తీం వ్యసనే నిమగ్నాంసముత్సుకః సోథ దదర్శ తారామ్4.24.25৷৷"},{"sloka":"తాం చారునేత్రాం కపిసింహనాథాంపతిం సమాశ్లిష్య తదా శయానామ్.ఉత్థాపయామాసురదీనసత్త్వాంమన్త్రిప్రధానాః కపివీరపత్నీమ్4.24.26৷৷"},{"sloka":"సా విస్ఫురన్తీ పరిరభ్యమాణాభర్తుస్సకాశాదపనీయమానా.దదర్శ రామం శరచాపపాణింస్వతేజసా సూర్యమివ జ్వలన్తమ్4.24.27৷৷"},{"sloka":"సుసంవృతం పార్థిపలక్షణైశ్చతం చారునేత్రం మృగశాబనేత్రా.అదృష్టపూర్వం పురుషప్రధాన-మయం స కాకుత్స్థ ఇతి ప్రజజ్ఞే4.24.28৷৷"},{"sloka":"తస్యేన్ద్రకల్పస్య దురాసదస్యమహానుభావస్య సమీపమార్యా.ఆర్తాతితూర్ణం వ్యసనాభిపన్నాజగామ తారా పరివిహ్వలన్తీ4.24.29৷৷"},{"sloka":"సా తం సమాసాద్య విశుద్ధసత్త్వాశోకేన సమ్భ్రాన్తశరీరభావా.మనస్వినీ వాక్యమువాచ తారారామం రణోత్కర్షణలబ్ధలక్షమ్4.24.30৷৷"},{"sloka":"త్వమప్రమేయశ్చ దురాసదశ్చజితేన్ద్రియశ్చోత్తమధార్మికశ్చ.అక్షయ్యకీర్తిశ్చ విచక్షణశ్చక్షితిక్షమావాన్క్షతజోపమాక్షః4.24.31৷৷"},{"sloka":"త్వమాత్తబాణాసనబాణపాణిర్మహాబలస్సంహననోపపన్నః.మనుష్యదేహాభ్యుదయం విహాయదివ్యేన దేహాభ్యుదయేన యుక్తః৷৷4.24.32৷৷"},{"sloka":"యేనైక బాణేన హతః ప్రియో మేతేనైవ మాం త్వం జహి సాయకేన.హతా గమిష్యామి సమీపమస్యన మామృతే రామ! రమేత వాలీ4.24.33৷৷"},{"sloka":"స్వర్గేపి పద్మామలపత్రనేత్రస్సమేత్య సమ్ప్రేక్ష్య చ మామపశ్యన్.న హ్యేష ఉచ్చావచతామ్రచూడావిచిత్రవేషాప్సరసోభజిష్యత్৷৷4.24.34৷৷"},{"sloka":"స్వర్గేపి శోకం చ వివర్ణతాం చమయా వినా ప్రాప్ప్యతి వీర! వాలీ.రమ్యే నగేన్ద్రస్య తటావకాశేవిదేహకన్యారహితో యథా త్వమ్4.24.35৷৷"},{"sloka":"త్వం వేత్థ యావద్వనితావిహీనఃప్రాప్నోతి దుఃఖం పురుషః కుమారః.తత్త్వం ప్రజానన్ జహి మాం న వాలీదుఃఖం మమాదర్శనజం భజేత4.24.36৷৷"},{"sloka":"యచ్చాపి మన్యేత భవాన్మహాత్మాస్త్రీఘాతదోషో న భవేత్తు మహ్యమ్.ఆత్మేయమస్యేతి చ మాం జహి త్వంన స్త్రీవధస్స్యాన్మనుజేన్ద్రపుత్ర!৷৷4.24.37৷৷"},{"sloka":"శాస్త్రప్రయోగాద్వివిధాచ్చ వేదాదాత్మాహ్యనన్యః పురుషస్య దారాః.దారాప్రదానాన్నహి దానమన్య-త్ప్రదృశ్యతే జ్ఞానవతాం హి లోకే4.24.38৷৷"},{"sloka":"త్వం చాపి మాం తస్య మమ ప్రియస్యప్రదాస్య సే ధర్మమవేక్ష్య వీర!అనేన దానేన న లప్స్యసే త్వ-మధర్మయోగం మమ వీర ఘాతాత్4.24.39৷৷"},{"sloka":"ఆర్తామనాథామపనీయమానా-మేవం విధామర్హసి మాం నిహన్తుమ్.అహం హి మాతఙ్గవిలాసగామినాప్లవఙ్గమానామృషభేణ ధీమతా4.24.40৷৷వినా వరార్హోత్తమహేమమాలినాచిరం న శక్ష్యామి నరేన్ద్ర జీవితుమ్.ఇత్యేవముక్తస్తు విభుర్మహాత్మాతారాం సమాశ్వాస్య హితం బభాషే4.24.41৷৷"},{"sloka":"మా వీరభార్యే! విమతిం కురుష్వలోకో హి సర్వో విహితో విధాత్రా.తం చైవ సర్వం సుఖదుఃఖయోగంలోకోబ్రవీత్తేన కృతం విధాత్రా৷৷4.24.42৷৷"},{"sloka":"త్రయోహి లోకా విహితం విధానంనాతిక్రమన్తే వశగా హి తస్య.ప్రీతిం పరాం ప్రాప్స్యసి తాం తథైవపుత్రస్తు తే ప్రాప్స్యతి యౌవరాజ్యమ్.ధాత్రా విధానం విహితం తథైవన శూరపత్నయః పరిదేవయన్తి4.24.43৷৷"},{"sloka":"ఆశ్వాసితా తేన తు రాఘవేణప్రభావయుక్తేన పరన్తపేన.సా వీరపత్నీ ధ్వనతా ముఖేనసువేషరూపా విరరామ తారా4.24.44৷৷"}]