[{"sloka":"[Sugriva's coronation --- declaration of Angada as heir apparent --- retirement of Rama to Rshyamuka --- Rama asks Sugriva to make arrangements to find Sita after the rainy season.]తతశ్శోకాభిసన్తప్తం సుగ్రీవం క్లిన్నవాససమ్.శాఖామృగమహామాత్రాః పరివార్యోపతస్థిరే4.26.1৷৷"},{"sloka":"అభిగమ్య మహాబాహుం రామమక్లిష్టకారిణమ్.స్థితాః ప్రాఞ్జలయస్సర్వే పితామహమివర్షయః4.26.2৷৷"},{"sloka":"తతః కాఞ్చనశైలాభ స్తరుణార్కనిభాననః.అబ్రవీత్ప్రాఞ్జలిర్వాక్యం హనూమాన్మారుతాత్మజః4.26.3৷৷"},{"sloka":"భవత్ప్రసాదాత్సుగ్రీవః పితృపైతామహం మహత్.వానరాణాం సుదుష్ప్రాపం ప్రాప్తో రాజ్యమిదం ప్రభో4.26.4৷৷"},{"sloka":"భవతా సమనుజ్ఞాతః ప్రవిశ్య నగరం శుభమ్4.26.5৷৷సంవిధాస్యతి కార్యాణి సర్వాణి ససుహృజ్జనః.స్నాతోయం వివిధైర్గన్ధైరౌషధైశ్చ యథావిధి4.26.6৷৷"},{"sloka":"అర్చయిష్యతి రత్నైశ్చ మాల్యైశ్చ త్వాం విశేషతః.ఇమాం గిరిగుహాం రమ్యామభిగన్తుమితోర్హసి4.26.7৷৷కురుష్వ స్వామిసమ్బన్ధం వానరాన్సమ్ప్రహర్షయ."},{"sloka":"ఏవముక్తో హనుమతా రాఘవః పరవీరహా4.26.8৷৷ప్రత్యువాచ హనూమన్తం బుద్ధిమాన్వాక్యకోవిదః."},{"sloka":"చతుర్దశ సమాస్సౌమ్య! గ్రామం వా యది వా పురమ్4.26.9৷৷న ప్రవేక్ష్యామి హనుమన్పితుర్నిర్దేశపాలకః."},{"sloka":"సుసమృద్ధాం గుహాం రమ్యాం సుగ్రీవో వానరర్షభః4.26.10৷৷ప్రవిష్టో విధివద్వీరః క్షిప్రం రాజ్యేభిషిచ్యతామ్."},{"sloka":"ఏవముక్త్వా హనూమన్తం రామస్సుగ్రీవమబ్రవీత్4.26.11৷৷వృత్తజ్ఞో వృత్తసమ్పన్నముదారబలవిక్రమమ్."},{"sloka":"ఇమమప్యఙ్గదం వీర! యౌవరాజ్యేభిషేచయ4.26.12৷৷జ్యేష్ఠస్య స సుతో జ్యేష్ఠస్సదృశో విక్రమేణ తే.అఙ్గదోయమదీనాత్మా యౌవరాజ్యస్య భాజనమ్4.26.13৷৷"},{"sloka":"పూర్వోయం వార్షికో మాసః శ్రావణస్సలిలాగమః.ప్రవృత్తాస్సౌమ్య చత్వారో మాసా వార్షికసజ్ఞికాః4.26.14৷৷"},{"sloka":"నాయముద్యోగసమయః ప్రవిశ త్వం పురీం శుభామ్.అస్మిన్వత్స్యామ్యహం సౌమ్య! పర్వతే సహ లక్ష్మణః4.26.15৷৷"},{"sloka":"ఇయం గిరిగుహా రమ్యా విశాలా యుక్తమారుతా.ప్రభూతసలిలా సౌమ్య! ప్రభూతకమలోత్పలా4.26.16৷৷"},{"sloka":"కార్తికే సమనుప్రాప్తే త్వం రావణవధే యత.ఏష నస్సమయస్సౌమ్య! ప్రవిశ త్వం స్వమాలయమ్4.26.17৷৷అభిషిక్తస్వ రాజ్యే చ సుహృదస్సమ్ప్రహర్షయ."},{"sloka":"ఇతి రామాభ్యనుజ్ఞాతస్సుగ్రీవో వానరాధిపః4.26.18৷৷ప్రవివేశ పురీం రమ్యాం కిష్కిన్ధాం వాలిపాలితామ్."},{"sloka":"తం వానరసహస్రాణి ప్రవిష్టం వానరేశ్వరమ్4.26.19৷৷అభివాద్య ప్రవిష్టాని సర్వతః పర్యవారయన్."},{"sloka":"తతః ప్రకృతయస్సర్వా దృష్ట్వా హరిగణేశ్వరమ్4.26.20৷৷ప్రణమ్య మూర్ధ్నా పతితా వసుధాయాం సమాహితాః."},{"sloka":"సుగ్రీవః ప్రకృతీస్సర్వాస్సమ్భాష్యోత్థాప్య వీర్యవాన్4.26.21৷৷భ్రాతురన్తఃపురం సౌమ్యం ప్రవివేశ మహాబలః."},{"sloka":"ప్రవిశ్య త్వభినిష్క్రాన్తం సుగ్రీవం ప్లవగేశ్వరమ్4.26.22৷৷అభ్యషిఞ్చన్త సుహృదస్సహస్రాక్షమివామరాః."},{"sloka":"తస్య పాణ్డురమాజహ్రుశ్ఛత్రం హేమపరిష్కృతమ్4.26.23৷৷శుక్లే చ వాలవ్యజనే హేమదణ్డే యశస్కరే.తథా సర్వాణి రత్నాని సర్వబీజౌషధీరపి4.26.24సక్షీరాణాం చ వృక్షాణాం ప్రరోహాన్కుసుమాని చ.శుక్లాని చైవ వస్త్రాణి శ్వేతం చైవానులేపనమ్4.26.25৷৷సుగన్ధీని చ మాల్యాని స్థలజాన్యమ్బుజాని చ.చన్దనాని చ దివ్యాని గన్ధాంశ్చ వివిధాన్బహూన్4.26.26৷৷అక్షతం జాతరూపం చ ప్రియఙ్గుమధుసర్పిషీ.దధి చర్మ చ వైయాఘ్రం వారాహీ చాప్యుపానహౌ4.26.27৷৷సమాలమ్భనమాదాయ రోచనాం సమనశ్శిలామ్.ఆగ్ముస్తత్ర ముదితా వరాః కన్యాస్తు షోడశ4.26.28৷৷"},{"sloka":"తతస్తే వానరశ్రేష్ఠం యథాకాలం యథావిధి.రత్నైర్వస్త్రైశ్చ భక్ష్యైశ్చ తోషయిత్వా ద్విజర్షభాన్4.26.29৷৷"},{"sloka":"తతః కుశపరిస్తీర్ణం సమిద్ధం జాతవేదసమ్.మన్త్రపూతేన హవిషా హుత్వా మన్త్రవిదో జనాః4.26.30৷৷"},{"sloka":"తతో హేమప్రతిష్ఠానే వరాస్తరణసంవృతే.ప్రాసాదశిఖరే రమ్యే చిత్రమాల్యోపశోభితే4.26.31৷৷ప్రాఙ్ముఖం వివిధైర్మన్త్రై: స్థాపయిత్వా వరాసనే.నదీనదేభ్యస్సంహృత్య తీర్థేభ్యశ్చ సమన్తతః4.26.32৷৷ఆహృత్య చ సముద్రేభ్యస్సర్వేభ్యో వానరర్షభాః.అపః కనకకుమ్భేషు నిధాయ విమలాశ్శుభాః4.26.33৷৷శుభైర్వృషభశృఙ్గైశ్చ కలశైశ్చాపి కాఞ్చనైః.శాస్త్రదృష్టేన విధినా మహర్షివిహితేన చ4.26.34৷৷గజో గవాక్షో గవయశ్శరభో గన్ధమాదనః.మైన్దశ్చ ద్వివిదశ్చైవ హనుమాన్జామ్బవాన్నలః4.26.35৷৷అభ్యషిఞ్చన్త సుగ్రీవం ప్రసన్నేన సుగన్ధినా.సలిలేన సహస్రాక్షం వసవో వాసవం యథా4.26.36৷৷"},{"sloka":"అభిషిక్తే తు సుగ్రీవే సర్వే వానరపుఙ్గవాః.ప్రచుక్రుశుర్మహాత్మానో హృష్టా స్తత్ర సహస్రశః 4.26.37৷৷"},{"sloka":"రామస్య తు వచః కుర్వన్సుగ్రీవో హరిపుఙ్గవః.అఙ్గదం సమ్పరిష్వజ్య యౌవరాజ్యేభ్యషేచయత్4.26.38৷৷"},{"sloka":"అఙ్గదే చాభిషిక్తే తు సానుక్రోశాః ప్లవఙ్గమాః.సాధు సాధ్వితి సుగ్రీవం మహాత్మానోభ్యపూజయన్4.26.39৷৷"},{"sloka":"రామం చైవ మహాత్మానం లక్ష్మణం చ పునః పునః.ప్రీతాశ్చ తుష్టువుస్సర్వే తాదృశే తత్ర వర్తితే4.26.40৷৷"},{"sloka":"హృష్టపుష్టజనాకీర్ణా పతాకాధ్వజశోభితా.బభూవ నగరీ రమ్యా కిష్కిన్ధా గిరిగహ్వరే4.26.41৷৷"},{"sloka":"నివేద్య రామాయ తదా మహాత్మనేమహాభిషేకం కపివాహినీపతిః.రుమాం చ భార్యం ప్రతిలభ్య వీర్యవా-నవాప రాజ్యం త్రిదశాధిపో యథా4.26.42৷৷"}]