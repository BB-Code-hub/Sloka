[{"sloka":"[Rama and Lakshmana reach Prasravana mountain --- description of the mountain cave where Rama and Lakshmana dwelt]అభిషిక్తే తు సుగ్రీవే ప్రవిష్టే వానరే గుహామ్.ఆజగామ సహ భ్రాత్రా రామః ప్రస్రవణం గిరిమ్4.27.1৷৷"},{"sloka":"శార్దూలమృగసఙ్ఘుష్టం సింహైర్భీమరవైర్వృతమ్.నానాగుల్మలతాగూఢం బహుపాదపసఙ్కులమ్4.27.2৷৷ఋక్షవానరగోపుచ్ఛైర్మార్జారైశ్చ నిషేవితమ్.మేఘరాశినిభం శైలం నిత్యం శుచిజలాశయమ్৷৷4.27.3৷৷"},{"sloka":"తస్య శైలస్య శిఖరే మహతీమాయతాం గుహామ్.ప్రత్యగృహ్ణత వాసార్థం రామస్సౌమిత్రిణా సహ4.27.4৷৷"},{"sloka":"కృత్వా చ సమయం రామస్సుగ్రీవేణ సహానఘః.కాలయుక్తం మహద్వాక్యమువాచ రఘునన్దనః4.27.5৷৷వినీతం భ్రాతరం భ్రాతా లక్ష్మణం లక్ష్మివర్ధనమ్."},{"sloka":"ఇయం గిరిగుహా రమ్యా విశాలా యుక్తమారుతా.అస్యాం వత్స్యామ సౌమిత్రే! వర్షరాత్రమరిన్దమ4.27.6৷৷"},{"sloka":"గిరిశృఙ్గమిదం రమ్యమున్నతం పార్థివాత్మజ4.27.7৷৷శ్వేతాభిః కృష్ణతామ్రాభిశ్శిలాభిరుపశోభితమ్.నానాధాతుసమాకీర్ణం దరీనిర్ఝరశోభితమ్4.27.8৷৷వివిధైర్వృక్షషణ్డైశ్చ చారుచిత్రలతాయుతమ్.నానావిహగసఙ్ఘుష్టం మయూరరవనాదితమ్4.27.9৷৷మాలతీకున్దగుల్మైశ్చ సిన్ధువారైశ్శిరీషకైః.కదమ్బార్జునసర్జైశ్చ పుష్పితైరుపశోభితమ్4.27.10৷৷"},{"sloka":"ఇయం చ నలినీ రమ్యా ఫల్లపఙ్కజమణ్డితా.నాతిదూరే గుహాయానౌ భవిష్యతి నృపాత్మజ4.27.11৷৷"},{"sloka":"ప్రాగుదక్ప్రవణే దేశే గుహా సాధు భవిష్యతి.పశ్చాచ్చైవోన్నతా సౌమ్య! నివాతేయం భవిష్యతి4.27.12৷৷"},{"sloka":"గుహాద్వారే చ సౌమిత్రే! శిలా సమతలా శుభా.శ్లక్ష్ణా చైవాయతా చైవ భిన్నాఞ్జనచయోపమా4.27.13৷৷"},{"sloka":"గిరిశృఙ్గమిదం తాత! పశ్య చోత్తరతః శుభమ్.భిన్నాఞ్జనచయాకారమమ్భోధరమివోత్థితమ్4.27.14৷৷"},{"sloka":"దక్షిణస్యామపి దిశి స్థితం శ్వేతమివాపరమ్.కైలాసశిఖరప్రఖ్యం నానాధాతువిభూషితమ్4.27.15৷৷"},{"sloka":"ప్రాచీనవాహినీం చైవ నదీం భృశమకర్దమామ్.గుహాయాః పూర్వతః పశ్య త్రికూటే జాహ్నవీమివ4.27.16৷৷చన్దనైస్తిలకైస్తాలైస్తమాలైరతిముక్తకైః.పద్మకైః సరలైశ్చైవ అశోకైశ్చైవ శోభితామ్4.27.17৷৷"},{"sloka":"వానీరైస్తిమిశైశ్చైవ వకులైః కేతకైర్ధవైః.హిన్తాలైస్తినిశైర్నీపైర్వేత్రకైః కృతమాలకైః4.27.18৷৷తీరజైశ్శోభితా భాతి నానారూపై స్తతస్తతః.వసనాభరణోపేతా ప్రమదేవాభ్యలఙ్కృతా4.27.19৷৷"},{"sloka":"శతశః పక్షిసఙ్ఘైశ్చ నానానాదైర్వినాదితా.ఏకైకమనురక్తైశ్చ చక్రవాకైరలఙ్కృతా৷৷4.27.20৷৷పులినైరతిరమ్యైశ్చ హంససారససేవితైః.ప్రహసన్తీవభాత్యేషా నారీ సర్వవిభూషితా৷৷4.27.21৷৷"},{"sloka":"క్వచిన్నీలోత్పలైశ్ఛన్నా భాతి రక్తోత్పలైః క్వచిత్.క్వచిదాభాతి శుక్లైశ్చ దివ్యైః కుముదకుట్మలైః4.27.22৷৷"},{"sloka":"పారిప్లవశతైర్జుష్టా బర్హిక్రౌఞ్చవినాదితా.రమణీయా నదీ సౌమ్య! మునిసఙ్ఘైర్నిషేవితా4.27.23৷৷"},{"sloka":"పశ్య చన్దనవృక్షాణాం పఙ్క్తీస్సురచితా ఇవ.కకుభానాం చ దృశ్యన్తే మనసేవోదితాస్సమమ్4.27.24৷৷"},{"sloka":"అహో సురమణీయోయం దేశశ్శత్రునిషూదన.దృఢం రంస్యావ సౌమిత్రే! సాధ్వత్ర నివసావహై4.27.25৷৷"},{"sloka":"ఇతశ్చ నాతిదూరే సా కిష్కిన్ధా చిత్రకాననా.సుగ్రీవస్య పురీ రమ్యా భవిష్యతి నృపాత్మజ4.27.26৷৷"},{"sloka":"గీతవాదిత్రనిర్ఘోషశ్శ్రూయతే జయతాం వర.నర్దతాం వానరాణాం చ మృదఙ్గాడమ్బరై స్సహ4.27.27৷৷"},{"sloka":"లబ్ధ్వా భార్యాం కపివరః ప్రాప్య రాజ్యం సుహృద్వృతః.ధ్రువం నన్దతి సుగ్రీవస్సమ్ప్రాప్య మహతీం శ్రియమ్4.27.28৷৷"},{"sloka":"ఇత్యుక్త్వా న్యవసత్తత్ర రాఘవస్సహలక్ష్మణః.బహుదృశ్యదరీకుఞ్జే తస్మిన్ప్రస్రవణే గిరౌ4.27.29৷৷"},{"sloka":"సుసుఖేపి బహుద్రవ్యే తస్మిన్హి ధరణీధరే.వసతస్తస్య రామస్య రతిరల్పాపినా భవేత్4.27.30৷৷"},{"sloka":"హృతాం హి భార్యాం స్మరతః ప్రాణేభ్యోపి గరీయసీమ్.ఉదయాభ్యుదితం దృష్ట్వా శశాఙ్కం చ విశేషతః4.27.31৷৷"},{"sloka":"ఆవివేశ న తం నిద్రా నిశాసు శయనం గతమ్.తత్సముత్థేన శోకేన బాష్పోపహతచేతసమ్4.27.32৷৷"},{"sloka":"తం శోచమానం కాకుత్స్థం నిత్యం శోకపరాయణమ్.తుల్యదుఃఖోబ్రవీద్భ్రాతా లక్ష్మణోనునయన్వచః4.27.33৷৷"},{"sloka":"అలం వీర! వ్యథాం గత్వా న త్వం శోచితుమర్హసి.శోచతో వ్యవసీదన్తి సర్వార్థా విదితం హి తే4.27.34৷৷"},{"sloka":"భవాన్క్రియాపరో లోకే భవాన్ దేవపరాయణః.ఆస్తికో ధర్మశీలశ్చ వ్యవసాయీ చ రాఘవ4.27.35৷৷న హ్యవ్యవసితశ్శత్రుం రాక్షసం తం విశేషతః.సమర్థస్త్వం రణే హన్తుం విక్రమైర్జిహ్మకారిణమ్4.27.36৷৷"},{"sloka":"సమున్మూలయ శోకం త్వం వ్యవసాయం స్థిరం కురు.తతస్సపరివారం తం నిర్మూలం కురు రాక్షసమ్৷৷4.27.37৷৷"},{"sloka":"పృథివీమపి కాకుత్స్థ! ససాగరవనాచలామ్.పరివర్తయితుం శక్తః కిమఙ్గపున రావణమ్4.27.38৷৷"},{"sloka":"శరత్కాలం ప్రతీక్షస్వ ప్రావృట్కాలోయమాగతః.తతస్సరాష్ట్రం సగణం రావణం త్వం వధిష్యసి4.27.39৷৷"},{"sloka":"అహం తు ఖలు తే వీర్యం ప్రసుప్తం ప్రతిబోధయే.దీప్సైరాహుతిభిః కాలే భస్మచ్ఛన్నమివానలమ్4.27.40৷৷"},{"sloka":"లక్ష్మణస్య తు తద్వాక్యం ప్రతిపూజ్య హితం శుభమ్.రాఘవస్సుహృదం స్నిగ్ధమిదం వచనమబ్రవీత్৷৷4.27.41৷৷"},{"sloka":"వాచ్యం యదనురక్తేన స్నిగ్ధేన చ హితేన చ.సత్యవిక్రమయుక్తేన తదుక్తం లక్ష్మణ! త్వయా4.27.42৷৷"},{"sloka":"ఏష శోకః పరిత్యక్తస్సర్వకార్యావసాదకః.విక్రమేష్వప్రతిహతం తేజః ప్రోత్సాహయామ్యహమ్৷৷4.27.43৷৷"},{"sloka":"శరత్కాలం ప్రతీక్షిష్యే స్థితోస్మి వచనే తవ.సుగ్రీవస్య నదీనాం చ ప్రసాదమనుపాలయన్4.27.44৷৷"},{"sloka":"ఉపకారేణ వీరస్తు ప్రతీకారేణ యుజ్యతే.అకృతజ్ఞోప్రతికృతో హన్తి సత్త్వవతాం మనః4.27.45৷৷"},{"sloka":"అథైవ ముక్తఃప్రణిధాయ లక్ష్మణఃకృతాఞ్జలిస్తత్ప్రతిపూజ్య భాషితమ్.ఉవాచ రామం స్వభిరామదర్శనంప్రదర్శయన్దర్శనమాత్మనశ్శుభమ్4.27.46৷৷"},{"sloka":"యథోక్తమేతత్తవ సర్వమీప్సితంనరేన్ద్ర! కర్తా న చిరాద్ధరీశ్వరః.శరత్ప్రతీక్షః క్షమతామిమం భవాన్జలప్రపాతం రిపునిగ్రహే ధృతః4.27.47৷৷"},{"sloka":"నియమ్య కోపం ప్రతిపాల్యతాం శరత్క్షమస్వ మాసాం శ్చతురో మయా సహ.వసాచలేస్మిన్మృగరాజసేవితేసంవర్ధయన్ శత్రువధే సముద్యమమ్4.27.48৷৷"}]