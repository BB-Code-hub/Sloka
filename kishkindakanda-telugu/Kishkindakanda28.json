[{"sloka":"[Rama describes the beauty of the rainy season to Lakshmana.]స తదా వాలినం హత్వా సుగ్రీవమభిషిచ్య చ.వసన్మాల్యవతః పృష్ఠే రామో లక్ష్మణమబ్రవీత్4.28.1৷৷"},{"sloka":"అయం స కాలస్సమ్ప్రాప్తస్సమయోద్య జలాగమః.సమ్పశ్య త్వం నభో మేఘైస్సంవృతం గిరిసన్నిభైః4.28.2৷৷"},{"sloka":"నవమాసధృతం గర్భం భాస్కరస్య గభస్తిభిః.పీత్వా రసం సముద్రాణాం ద్యౌః ప్రసూతే రసాయనమ్4.28.3৷৷"},{"sloka":"శక్యమమ్బరమారుహ్య మేఘసోపానపఙ్క్తిభిః.కుటజార్జునమాలాభిరలఙ్కర్తుం దివాకరమ్4.28.4৷৷"},{"sloka":"సన్ధ్యారాగోత్థితైస్తామ్రైరన్తేష్వధిక పాణ్డరైః.స్నిగ్ధైరభ్రపటచ్ఛేదైర్బద్ధవ్రణమివామ్బరమ్4.28.5৷৷"},{"sloka":"మన్దమారుత నిశ్వాసం సన్ధ్యాచన్దనరఞ్జితమ్.ఆపాణ్డుజలదం భాతి కామాతురమివామ్బరమ్4.28.6৷৷"},{"sloka":"ఏషా ఘర్మపరిక్లిష్టా నవవారిపరిప్లుతా.సీతేవ శోకసన్తప్తా మహీ బాష్పం విముఞ్చతి4.28.7৷৷"},{"sloka":"మేఘోదరవినిర్ముక్తాః కహ్లారసుఖశీతలాః.శక్యమఞ్జలిభిః పాతుం వాతాః కేతకిగన్ధినః4.28.8৷৷"},{"sloka":"ఏష ఫుల్లార్జునశ్శైలః కేతకైరధివాసితః.సుగ్రీవ ఇవ శాన్తారిర్ధారాభిరభిషిచ్యతే4.28.9৷৷"},{"sloka":"మేఘకృష్ణాజినధరా: ధారాయజ్ఞోపవీతినః.మారుతాపూరితగుహాః ప్రాధీతా ఇవ పర్వతాః4.28.10৷৷"},{"sloka":"కశాభిరివ హైమీభిర్విద్యుద్భిరివతాడితమ్.అన్తస్త్సతనిర్ఘోషం సవేదనమివామ్బరమ్4.28.11৷৷"},{"sloka":"నీలమేఘాశ్రితా విద్యుత్స్ఫురన్తీ ప్రతిభాతి మా.స్ఫురన్తీ రావణస్యాఙ్కే వైదేహీవ తపస్వినీ4.28.12৷৷"},{"sloka":"ఇమాస్తా మన్మథవతాం హితాః ప్రతిహతా దిశః.అనులిప్తా ఇవ ఘనైర్నష్టగ్రహనిశాకరాః4.28.13৷৷"},{"sloka":"చిద్బాష్పాభిసంరుద్ధాన్ వర్షాగమసముత్సుకాన్.కుటజాన్పశ్య సౌమిత్రే! పుష్పితాన్గిరిసానుషు4.28.14৷৷మమ శోకాభిభూతస్య కామసన్దీపనాన్ స్థితాన్."},{"sloka":"రజః ప్రశాన్తం సహిమోద్య వాయు-ర్నిదాఘదోషప్రసరాః ప్రశాన్తాః.స్థితా హి యాత్రా వసుధాధిపానాంప్రవాసినో యాన్తి నరాస్స్వదేశాన్4.28.15৷৷"},{"sloka":"సమ్ప్రస్థితా మానసవాసలుబ్ధాః ప్రియాన్వితాః సమ్ప్రతి చక్రవాకాః.అభీక్ష్ణవర్షోదకవిక్షతేషు యానాని మార్గేషు న సమ్పతన్తి4.28.16৷৷"},{"sloka":"క్వచిత్ప్రకాశం క్వచిదప్రకాశం నభః ప్రకీర్ణామ్బుధరం విభాతి.క్వచిత్క్వచిత్పర్వతసన్నిరుద్ధం రూపం యథా శాన్తమహార్ణవస్య4.28.17৷৷"},{"sloka":"వ్యామిశ్రితం సార్జకదమ్బపుష్పై- ర్నవం జలం పర్వతధాతుతామ్రమ్.మయూరకేకాభిరనుప్రయాతం శైలాపగాశ్శీఘ్రతరం వహన్తి4.28.18৷৷"},{"sloka":"రసాకులం షట్పదసన్నికాశం ప్రభుజ్యతే జమ్బుఫలం ప్రకామమ్.అనేకవర్ణం పవనావధూతం భూమౌ పతత్యామ్రఫలం విపక్వమ్4.28.19৷৷"},{"sloka":"విద్యుత్పతాకాస్సబలాకమాలాఃశైలేన్ద్రకూటాకృతిసన్నికాశాః.గర్జన్తి మేఘాః సముదీర్ణనాదాః మత్తా గజేన్ద్రా ఇవ సంయుగస్థాః4.28.20৷৷"},{"sloka":"వర్షోదకాప్యాయితశాద్వలాని ప్రవృత్తనృత్తోత్సవబర్హిణాని.వనాని నిర్వృష్టవలాహకాని పశ్యాపరాహ్ణేష్వధికం విభాన్తి4.28.21৷৷"},{"sloka":"సముద్వహన్త స్సలిలాతిభారం బలాకినో వారిధరా నదన్తః.మహత్సు శృఙ్గేషు మహీధరాణాం విశ్రమ్య విశ్రమ్య పునః ప్రయాన్తి4.28.22৷৷"},{"sloka":"మేఘాభికామా పరిసమ్పతన్తీ సమ్మోదితా భాతి బలాకపఙ్క్తిః.వాతావధూతా వరపౌణ్డరీకీ లమ్బేవ మాలా రచితామ్బరస్య4.28.23৷৷"},{"sloka":"బాలేన్ద్రగోపాన్తరచిత్రితేన విభాతి భూమిర్నవశాద్వలేన.గాత్రానుపృక్తేన శుకప్రభేణ నారీవ లాక్షోక్షితకమ్బలేన4.28.24৷৷"},{"sloka":"నిద్రా శనైః కేశవమభ్యుపైతి ద్రుతం నదీ సాగరమభ్యుపైతి.హృష్టా బలాకా ఘనమభ్యుపైతి కాన్తా సకామా ప్రియమభ్యుపైతి4.28.25৷৷"},{"sloka":"జాతా వనాన్తాశ్శిఖిసమ్ప్రనృత్తా జాతాః కదమ్బాః సకదమ్బశాఖాః.జాతా వృషా గోషు సమానకామా జాతా మహీ సస్యవనాభిరామా4.28.26৷৷"},{"sloka":"వహన్తి వర్షన్తి నదన్తి భాన్తి ధ్యాయన్తి నృత్యన్తి సమాశ్వసన్తి.నద్యో ఘనా మత్తగజా వనాన్తాః ప్రియావిహీనాశ్శిఖినః ప్లవఙ్గమాః4.28.27৷৷"},{"sloka":"ప్రహర్షితాః కేతకపుష్పగన్ధ-మాఘ్రాయ హృష్టా వననిర్ఝరేషు.ప్రపాతశబ్దాకులితా గజేన్ద్రా-స్సార్ధం మయూరై స్సమదా నదన్తి4.28.28৷৷"},{"sloka":"ధారానిపాతైరభిహన్యమానాః కదమ్బశాఖాసు విలమ్బమానాః.క్షణార్జితం పుష్పరసావగాఢం శనైర్మదం షట్చరణాస్త్యజన్తి4.28.29৷৷"},{"sloka":"అఙ్గారచూర్ణోత్కరసన్నికాశైః ఫలైస్సుపర్యాప్తరసైస్సమృద్ధైః.జమ్బూద్రుమాణాం ప్రవిభాన్తి శాఖాఃనిలీయమానా ఇవ షట్పదౌఘైః4.28.30৷৷"},{"sloka":"తటిత్పతాకాభిరలఙ్కృతానా-ముదీర్ణగమ్భీరమహారవాణామ్.విభాన్తి రూపాణి బలాహకానాం రణోద్యతానామివ వానరణానామ్4.28.31৷৷"},{"sloka":"మార్గానుగశ్శైలవనానుసారీ సమ్ప్రస్థితో మేఘరవం నిశమ్య.యుద్ధాభికామః ప్రతినాదశఙ్కీ మత్తో గజేన్ద్రః ప్రతిసన్నివృత్తః4.28.32৷৷"},{"sloka":"క్వచిత్ప్రగీతా ఇవ షట్పదౌఘైఃక్వచిత్ప్రనృత్తా ఇవ నీలకణ్ఠైః.క్వచిత్ప్రమత్తా ఇవ వారణేన్ద్రై-ర్విభాన్త్యనేకాశ్రయిణో వనాన్తాః4.28.33৷৷"},{"sloka":"కదమ్బసర్జార్జునకన్దలాఢ్యా వనాన్తభూమిర్నవవారిపూర్ణా.మయూరమత్తాభిరుతప్రనృత్తై-రాపానభూమిప్రతిమా విభాతి4.28.34৷৷"},{"sloka":"ముక్తాసకాశం సలిలం పతద్వై సునిర్మలం పత్రపుటేషు లగ్నమ్.హృష్టా వివర్ణచ్ఛదనా విహఙ్గా-స్సురేన్ద్రదత్తం తృషితాః పిబన్తి4.28.35৷৷"},{"sloka":"షట్పాదతన్త్రీమధురాభిధానం  ప్లవఙ్గమోదీరితకణ్ఠతాలమ్.ఆవిష్కృతం మేఘమృదఙ్గనాదై-ర్వనేషు సఙ్గీతమివ ప్రవృత్తమ్4.28.36৷৷"},{"sloka":"క్వచిత్ప్రనృత్తై: క్వచిదున్నదద్భిః క్వచిచ్చ వృక్షాగ్రనిషణ్ణకాయైః.వ్యాలమ్బబర్హాభరణైర్మయూరై-ర్వనేషు సఙ్గీతమివ ప్రవృత్తమ్4.28.37৷৷"},{"sloka":"స్వనైర్ఘనానాం ప్లవగాః ప్రబుద్ధాఃవిహాయ నిద్రాం చిరసన్నిరుద్ధామ్.అనేకరూపాకృతివర్ణనాదాః నవామ్బుధారాభిహతా నదన్తి4.28.38৷৷"},{"sloka":"నద్యస్సముద్వాహితచక్రవాకా-స్తటాని శీర్ణాన్యపవాహయిత్వా.దృప్తా నవప్రాభృతపూర్ణభోగాః ద్రుతం స్వభర్తారముపోపయాన్తి4.28.39৷৷"},{"sloka":"నీలేషు నీలా: ప్రవిభాన్తి సక్తాః మేఘేషు మేఘా నవవారిపూర్ణాః.దవాగ్నిదగ్ధేషు దవాగ్నిదగ్ధా-శ్శైలేషు శైలా ఇవ బద్ధమూలాః4.28.40৷৷"},{"sloka":"ప్రహృష్టసన్నాదితబర్హిణాని సశక్రగోపాకులశాద్వలాని.చరన్తి నీపార్జునవాసితాని గజాస్సురమ్యాణి వనాన్తరాణి4.28.41৷৷"},{"sloka":"నవామ్బుధారాహతకేసరాణి ద్రుతం పరిత్యజ్య సరోరుహాణి.కదమ్బపుష్పాణి సకేసరాణి నవాని హృష్టా భ్రమరాః పతన్తిః4.28.42৷৷"},{"sloka":"మత్తా గజేన్ద్రా ముదితా గవేన్ద్రా వనేషు విశ్రాన్తతరా మృగేన్ద్రా.రమ్యా నగేన్ద్రా నిభృతా నరేన్ద్రాః ప్రక్రీడితో వారిధరైస్సురేన్ద్రః4.28.43৷৷"},{"sloka":"మేఘాస్సముద్ధూతసముద్రనాదాఃమహాజలౌఘైర్గగనావలమ్బాః.నదీస్తటాకాని సరాంసి వాపీ-ర్మహీం చ కృత్స్నామపవాహయన్తి4.28.44৷৷"},{"sloka":"వర్షప్రవేగా విపులాః పతన్తి ప్రవాన్తి వాతాస్సముదీర్ణఘోషాః.ప్రణష్టకూలాః ప్రవహన్తి శీఘ్రం  నద్యోజలైర్విప్రతిపన్నమార్గాః4.28.45৷৷"},{"sloka":"నరైర్నరేన్ద్రా ఇవ పర్వతేన్ద్రా-స్సురేన్ద్రదత్తై: పవనోపనీతైః.ఘనామ్బుకుమ్భైరభిషిచ్యమానా రూపం శ్రియం స్వామివ దర్శయన్తి4.28.46৷৷"},{"sloka":"ఘనోపగూఢం గగనం సతారం న భాస్కరో దర్శనమభ్యుపైతి.నవైర్జలౌఘైర్ధరణీ విసృప్తా తమో విలిప్తా న దిశః ప్రకాశాః4.28.47৷৷"},{"sloka":"మహాన్తి కూటాని మహీధరాణాం ధారాభిధౌతాన్యధికం విభాన్తి.మహాప్రమాణైర్విపులైః ప్రపాతై-ర్ముక్తాకలాపైరివ లమ్బమానైః4.28.48৷৷"},{"sloka":"శైలోపలప్రస్ఖలమానవేగా-శ్శైలోత్తమానాం విపులాః ప్రపాతాః.గుహాసు సన్నాదితబర్హిణాసుహారా వికీర్యన్త ఇవావభాన్తి4.28.49৷৷"},{"sloka":"శీఘ్రప్రవేగా విపులాః ప్రపాతాః నిర్ధౌతశృఙ్గోపతలా గిరీణామ్.ముక్తాకలాపప్రతిమాః పతన్తో మహాగుహోత్సఙ్గతలైర్ధ్రియన్తే4.28.50৷৷"},{"sloka":"సురతామర్దవిచ్ఛిన్నాస్స్వర్గస్త్రీహారమౌక్తికాః.పతన్తి చాతులా దిక్షు తోయధారాస్సమన్తత:4.28.51৷৷"},{"sloka":"నిలీయమానైర్విహగైర్నిమీలద్భిశ్చ పఙ్కజైః.వికసన్త్యా చ మాలత్యా గతోస్తం జ్ఞాయతే రవిః4.28.52৷৷"},{"sloka":"వృత్తా యాత్రా నరేన్ద్రాణాం సేనా ప్రతినివర్తతే.వైరాణి చైవ మార్గాశ్చ సలిలేన సమీకృతాః4.28.53৷৷"},{"sloka":"మాసి ప్రోష్ఠపదే బ్రహ్మ బ్రాహ్మణానాం వివక్షతామ్.అయమధ్యాయసమయస్సామగానాముపస్థితః4.28.54৷৷"},{"sloka":"నివృత్తకర్మాయతనో నూనం సఞ్చితసఞ్చయః.ఆషాఢీమభ్యుపగతో భరతః కోసలాధిపః4.28.55৷৷"},{"sloka":"నూనమాపూర్యమాణాయాస్సర్వవ్యా వర్ధతే రయః.మాం సమీక్ష్య సమాయాన్తమయోధ్యాయా ఇవ స్వనః4.28.56৷৷"},{"sloka":"ఇమాస్ఫీతగుణా వర్షాస్సుగ్రీవస్సుఖమశ్నుతే.విజితారిః సదారశ్చ రాజ్యే మహతి చ స్థితః4.28.57৷৷"},{"sloka":"అహం తు హృతదారశ్చ రాజ్యాచ్య మహతశ్చ్యుతః.నదీకూలమివ క్లిన్నమవసీదామి లక్ష్మణ!৷৷4.28.58৷৷"},{"sloka":"శోకశ్చ మమ విస్తీర్ణో వర్షాశ్చ భృశదుర్గమాః.రావణశ్చ మహాన్ శత్రురపారం ప్రతిభాతి మే4.28.59৷৷"},{"sloka":"అయాత్రాం చైవ దృష్ట్వేమాం మార్గాంశ్చ భృశదుర్గమాన్.ప్రణతే చైవ సుగ్రీవే న మయా కిఞ్చిదీరితమ్4.28.60৷৷"},{"sloka":"అపి చాతిపరిక్లిష్టం చిరాద్దారైస్సమాగతమ్.ఆత్మకార్యగరీయస్త్వాద్వక్తుం నేచ్ఛామి వానరమ్4.28.61৷৷"},{"sloka":"స్వయమేవ హి విశ్రమ్య జ్ఞాత్వా కాలముపాగతమ్.ఉపకారం చ సుగ్రీవో వేత్స్యతే నాత్ర సంశయః4.28.62৷৷"},{"sloka":"తస్మాత్కాలప్రతీక్షోహం స్థితోస్మి శుభలక్షణ!.సుగ్రీవస్య నదీనాం చ ప్రసాదమమనుపాలయన్4.28.63৷৷"},{"sloka":"ఉపకారేణ వీరస్తు ప్రతీకారేణ యుజ్యతే.అకృతజ్ఞోప్రతికృతో హన్తి సత్త్వవతాం మనః4.28.64৷৷"},{"sloka":"అథైవముక్తః ప్రణిధాయ లక్ష్మణఃకృతాఞ్జలిస్తత్ప్రతిపూజ్య భాషితమ్.ఉవాచ రామం స్వభిరామదర్శనంప్రదర్శయన్దర్శనమాత్మనశ్శుభమ్4.28.65৷৷"},{"sloka":"యథోక్తమేతత్తవ సర్వమీప్సితంనరేన్ద్ర! కర్తా నచిరాద్ధరీశ్వరః.శరత్ప్రతీక్షః క్షమతామిమం భవాన్జలప్రపాతం రిపునిగ్రహే ధృతః4.28.66৷৷"}]