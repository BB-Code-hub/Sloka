[{"sloka":"[Hanuman goes in the guise of a pious mendicant to meet Rama and Lakshmana --- Rama wonders at Hanuman's knowledge --- Hanuman reveals his identity and the purpose of his meeting --- Rama agrees to see Sugriva]వచో విజ్ఞాయ హనుమాన్ సుగ్రీవస్య మహాత్మనః.పర్వతాదృశ్యమూకాత్తు పుప్లువే యత్ర రాఘవౌ৷৷4.3.1৷৷"},{"sloka":"కపిరూపం పరిత్యజ్య హనుమాన్మారుతాత్మజః.భిక్షురూపం తతో భేజే శఠబుద్ధితయా కపిః4.3.2৷৷"},{"sloka":"తతస్స హనుమాన్వాచా శ్లక్ష్ణయా సుమనోజ్ఞయా.వినీతవదుపాగమ్య రాఘవౌ ప్రణిపత్య చ৷৷4.3.3৷৷ఆబభాషే తదా వీరౌ యథావత్ప్రశశంస చ."},{"sloka":"సమ్పూజ్య విధివద్వీరౌ హనుమాన్మారుతాత్మజః.ఉవాచ కామతో వాక్యం మృదు సత్యపరాక్రమౌ4.3.4৷৷"},{"sloka":"రాజర్షిదేవప్రతిమౌ తాపసౌ సంశితవ్రతౌ.దేశం కథమిమం ప్రాప్తౌ భవన్తౌ వరవర్ణినౌ4.3.5৷৷త్రాసయన్తౌ మృగగణానన్యాంశ్చ వనచారిణః4.3.6৷৷"},{"sloka":"పమ్పాతీరరుహాన్వృక్షాన్ వీక్షమాణౌ సమన్తతః.ఇమాం నదీం శుభజలాం శోభయన్తౌ తపస్వినౌ4.3.7৷৷ధైర్యవన్తౌ సువర్ణాభౌ కౌ యువాం చీరవాససౌ.నిఃశ్వసన్తౌ వరభుజౌ పీడయన్తావిమాః ప్రజా:4.3.8৷৷"},{"sloka":"సింహవిప్రేక్షితౌ వీరౌ మహాబలవిక్రమౌ.శక్రచాపనిభే చాపే గృహీత్వా శత్రుసూదనౌ4.3.9৷৷శ్రీమన్తౌ రూపసమ్పన్నౌ వృషభశ్రేష్ఠవిక్రమౌ.హస్తిహస్తోపమభుజౌ ద్యుతిమన్తౌ నరర్షభౌ4.3.10৷৷"},{"sloka":"ప్రభయా పర్వతేన్ద్రోయం యువయోరవభాసితః.రాజ్యార్హావమరప్రఖ్యౌ కథం దేశమిహాగతౌ4.3.11৷৷"},{"sloka":"పద్మపత్రేక్షణౌ వీరౌ జటామణ్డలధారిణౌ.అన్యోన్యసదృశౌ వీరౌ దేవలోకాదివాగతౌ4.3.12৷৷యదృచ్ఛయేవ సమ్ప్రాప్తౌ చన్ద్రసూర్యౌ వసున్ధరామ్.విశాలవక్షసౌ వీరౌ మానుషౌ దేవరూపిణౌ4.3.13৷৷సింహస్కన్ధౌ మహోత్సాహౌ సమదావివ గోవృషౌ."},{"sloka":"ఆయతాశ్చ సువృత్తాశ్చ బాహవః పరిఘోపమాః.సర్వభూషణభూషార్హాః కిమర్థం న విభూషితాః4.3.14৷৷"},{"sloka":"ఉభౌ యోగ్యావహం మన్యే రక్షితుం పృథివీమిమామ్.ససాగరవనాం కృత్స్నాం విన్ధ్యమేరువిభూషితామ్4.3.15৷৷"},{"sloka":"ఇమే చ ధనుషీ చిత్రే శ్లష్ణే చిత్రానులేపనే.ప్రకాశేతే యథేన్ద్రస్య వజ్రే హేమవిభూషితే4.3.16৷৷"},{"sloka":"సమ్పూర్ణా నిశితైర్బాణై స్తూణాశ్చ శుభదర్శనాః4.3.17৷৷జీవితాన్తకరైర్ఘోరై శ్శ్వసద్భిరివ పన్నగైః৷৷"},{"sloka":"మహాప్రమాణౌ విస్తీర్ణౌ తప్తహాటకభూషితౌ4.3.18৷৷ఖడగావేతౌ విరాజేతే నిర్ముక్తావివపన్నగౌ৷৷"},{"sloka":"ఏవం మాం పరిభాషన్తం కస్మాద్వై నాభిభాషథః4.3.19৷৷సుగ్రీవో నామ ధర్మాత్మా కశ్చిద్వానరయూథపః.వీరో వినికృతో భ్రాత్రా జగద్భ్రమతి దుఃఖితః4.3.20৷৷"},{"sloka":"ప్తోహం ప్రేషితస్తేన సుగ్రీవేణ మహాత్మనా.రాజ్ఞా వానరముఖ్యానాం హనుమాన్నామ వానరః4.3.21৷৷"},{"sloka":"యువాభ్యాం సహ ధర్మాత్మా సుగ్రీవస్సఖ్యమిచ్ఛతి.తస్య మాం సచివం విత్తం వానరం పవనాత్మజమ్4.3.22৷৷భిక్షురూపప్రతిచ్ఛన్నం సుగ్రీవప్రియకామ్యయా.ఋష్యమూకాదిహ ప్రాప్తం కామగం కామరూపిణమ్4.3.23৷৷"},{"sloka":"ఏవముక్త్వా తు హనుమాంస్తౌ వీరౌ రామలక్ష్మణౌ.వాక్యజ్ఞౌ వాక్యకుశలః పునర్నోవాచ కిఞ్చన4.3.24৷৷"},{"sloka":"ఏతచ్ఛ్రుత్వా వచన్తస్య రామో లక్ష్మణమబ్రవీత్.ప్రహృష్టవదనశ్శ్రీమాన్భ్రాతరం పార్శ్వతః స్థితమ్4.3.25৷৷"},{"sloka":"సచివోయం కపీన్ద్రస్య సుగ్రీవస్య మహాత్మనః.తమేవ కాఙ్క్షమాణస్య మమాన్తికముపాగతః4.3.26৷৷"},{"sloka":"తమభ్యభాష సౌమిత్రే! సుగ్రీవసచివం కపిమ్.వాక్యజ్ఞం మధురైర్వాక్యైస్స్నేహయుక్తమరిన్దమ!৷৷4.3.27৷৷"},{"sloka":"నానృగ్వేదవినీతస్య నాయజుర్వేద్ధారిణః.నాసామవేదవిదుషశ్శక్యమేవం విభాషితుమ్4.3.28৷৷"},{"sloka":"నూనం వ్యాకరణం కృత్స్నమనేన బహుధా శ్రుతమ్.బహు వ్యాహరతానేన న కిఞ్చిదపశబ్దితమ్4.3.29৷৷"},{"sloka":"న ముఖే నేత్రయోర్వాపి లలాటే చ భ్రువోస్తథా.అన్యేష్వపి చ గాత్రేషు దోషస్సంవిదితః క్వచిత్4.3.30৷৷"},{"sloka":"అవిస్తరమసన్దిగ్ధమవిలమ్బితమద్రుతమ్.ఉరస్థం కణ్ఠగం వాక్యం వర్తతే మధ్యమే స్వరే4.3.31৷৷"},{"sloka":"సంస్కారక్రమసమ్పన్నామద్రుతామవిలమ్బితామ్.ఉచ్చారయతి కల్యాణీం వాచం హృదయహారిణీమ్4.3.32৷৷"},{"sloka":"అనయా చిత్రయా వాచా త్రిస్థానవ్యఞ్జనస్థయా.కస్య నారాధ్యతే చిత్తముద్యతాసేరరేరపి4.3.33৷৷"},{"sloka":"ఏవం విధో యస్య దూతో న భవేత్పార్థివస్య తు.సిద్ధ్యన్తి హి కథం తస్య కార్యాణాం గతియోనఘ!4.3.34৷৷"},{"sloka":"ఏవం గుణగణైర్యుక్తా యస్య స్యుః కార్యసాధకాః.తస్య సిధ్యన్తి సర్వార్థా దూతవాక్యప్రచోదితాః4.3.35৷৷"},{"sloka":"ఏవముక్తస్తు సౌమిత్రిస్సుగ్రీవసచివం కపిమ్.అభ్యభాషత వాక్యజ్ఞో వాక్యజ్ఞం పవనాత్మజమ్4.3.36৷৷"},{"sloka":"విదితౌ నౌ గుణా విద్వంత్సుగ్రీవస్య మహాత్మనః.తమేవ చావాం మార్గావస్సుగ్రీవం ప్లవగేశ్వరమ్4.3.37৷৷"},{"sloka":"యథా బ్రవీషి హనుమాన్సుగ్రీవవచనాదిహ.తత్తథా హి కరిష్యావో వచనాత్తవ సత్తమ4.3.38৷৷"},{"sloka":"తత్తస్య వాక్యం నిపుణం నిశమ్యప్రహృష్టరూపః పవనాత్మజః కపిః.మనస్సమాధాయ జయోపపత్తౌసఖ్యం తదా కర్తుమియేష తాభ్యామ్4.3.39৷৷"}]