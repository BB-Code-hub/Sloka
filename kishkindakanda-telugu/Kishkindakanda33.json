[{"sloka":"[Lakshmana enters Sugriva's palace --- Sugriva requests Tara to pacify Lakshmana.]అథ ప్రతిసమాదిష్టో లక్ష్మణః పరవీరహా.ప్రవివేశ గుహాం ఘోరాం కిష్కిన్ధాం రామశాసనాత్৷৷4.33.1৷৷"},{"sloka":"ద్వారస్థా హరయస్తత్ర మహాకాయా మహాబలాః.బభూవుర్లక్ష్మణం దృష్ట్వా సర్వే ప్రాఞ్జలయ స్థితాః৷৷4.33.2৷৷"},{"sloka":"నిశ్వసన్తం తు తం దృష్ట్వా క్రుద్ధం దశరథాత్మజమ్.బభూవుర్హరయస్త్రస్తా న చైనం పర్యవారయన్৷৷4.33.3৷৷"},{"sloka":"స తాం రత్నమయీం శ్రీమాన్దివ్యాం పుష్పితకాననామ్.రమ్యాం రత్నసమాకీర్ణాం దదర్శ మహతీం గుహామ్৷৷4.33.4৷৷"},{"sloka":"హర్మ్యప్రాసాదసమ్బాధాం నానాపణ్యోపశోభితామ్.సర్వకామఫలైర్వృక్షైః పుష్పితైరుపశోభితామ్৷৷4.33.5৷৷"},{"sloka":"దేవగన్ధర్వపుత్రైశ్చ వానరైః కామరూపిభిః.దివ్యమాల్యామ్బరధరై శ్శోభితాం ప్రియదర్శనైః৷৷4.33.6৷৷"},{"sloka":"చన్దనాగరుపద్మానాం గన్ధైస్సురభిగన్ధినామ్.మైరేయాణాం మధూనాం చ సమ్మోదితమహాపథామ్৷৷4.33.7৷৷"},{"sloka":"విన్ధ్యమేరుగిరిప్రఖ్యై: ప్రాసాదైర్నైకభూమిభిః.దదర్శ గిరినద్యశ్చ విమలాస్తత్ర రాఘవః৷৷4.33.8৷৷"},{"sloka":"అఙ్గదస్య గృహం రమ్యం మైన్దస్య ద్వివిధస్య చ.గవయస్య గవాక్షస్య గజస్య శరభస్య చ৷৷4.33.9৷৷విద్యున్మాలేశ్చ సమ్పాతే స్సూర్యాక్షస్య హనూమతః.వీరబాహో స్సుబాహోశ్చ నలస్య చ మహాత్మనః৷৷4.33.10৷৷కుముదస్య సుషేణస్య తారజామ్బవతోస్తథా.దధివక్త్రస్య నీలస్య సుపాటలసునేత్రయోః৷৷4.33.11৷৷ఏతేషాం కపిముఖ్యానాం రాజమార్గే మహాత్మనామ్.దదర్శ గృహముఖ్యాని మహాసారాణి లక్ష్మణః৷৷4.33.12৷৷"},{"sloka":"పాణ్డురాభ్రప్రకాశాని దివ్యమాల్యయుతాని చ.ప్రభూతధనధాన్యాని స్త్రీరత్నై శ్శోభితాని చ৷৷4.33.13৷৷"},{"sloka":"పాణ్డురేణ తు సాలేన పరిక్షిప్తం దురాసదమ్.వానరేన్ద్రగృహం రమ్యం మహేన్ద్రసదనోపమమ్৷৷4.33.14৷৷శుక్లైః ప్రాసాదశిఖరైః కైలాసశిఖరోపమైః.సర్వకామఫలైర్వృక్షైః పుష్పితైరుపశోభితమ్৷৷4.33.15৷৷మహేన్ద్రదత్తైశ్శ్రీమద్భిర్నీలజీమూతసన్నిభైః.దివ్యపుష్పఫలైర్వృక్షైశీతచ్ఛాయైర్మనోరమైః৷৷4.33.16৷৷హరిభిస్సంవృతద్వారం బలిభిశ్శస్త్రపాణిభిః.దివ్యమాల్యావృతం శుభ్రం తప్తకాఞ్చనతోరణమ్৷৷4.33.17৷৷సుగ్రీవస్య గృహం రమ్యం ప్రవివేశ మహాబలః.అవార్యమాణస్సౌమిత్రిర్మహాభ్రమివ భాస్కరః৷৷4.33.18৷৷"},{"sloka":"స సప్త కక్ష్యా ధర్మాత్మా నానాజనసమాకులాః.ప్రవిశ్య సుమహద్గగుప్తం దదర్శాన్తఃపురం మహత్৷৷4.33.19৷৷హైమరాజతపర్యఙ్కైర్బహుభిశ్చ వరాసనైః.మహార్హాస్తరణోపేతైస్తత్ర తత్రోపశోభితమ్৷৷4.33.20৷৷"},{"sloka":"ప్రవిశన్నేవ సతతం శుశ్రావ మధురస్వరమ్.తన్త్రీగీతసమాకీర్ణం సమగీతపదాక్షరమ్৷৷4.33.21৷৷"},{"sloka":"బహ్వీశ్చ వివిధాకారా రూపయౌవనగర్వితాః.స్త్రియస్సుగ్రీవభవనే దదర్శ సుమహాబలః৷৷4.33.22৷৷"},{"sloka":"దృష్ట్వాభిజనసమ్పన్నాశ్చిత్రమాల్యకృతస్రజః.ఫలమాల్యకృతవ్యగ్రా భూషణోత్తమభూషితాః৷৷4.33.23৷৷నాతృప్తాన్నాపి చావ్యగ్రాన్నానుదాత్తపరిచ్ఛదాన్.సుగ్రీవానుచరాంశ్చాపి లక్షయామాస లక్ష్మణః৷৷4.33.24৷৷"},{"sloka":"కూజితం నూపురాణాం చ కాఞ్చీనాం నినదం తథా.సన్నిశమ్య తత శ్రీమాన్సౌమిత్రిర్లజ్జితోభవత్৷৷4.33.25৷৷"},{"sloka":"రోషవేగప్రకుపితశశ్రుత్వా చాభరణస్వనమ్.చకార జ్యాస్వనం వీరో దిశశ్శబ్దేన పూరయన్৷৷4.33.26৷৷"},{"sloka":"చారిత్రేణ మహాబాహురపకృష్ట స్సలక్ష్మణః.తస్థావేకాన్తమాశ్రిత్య రామకోపసమన్వితః৷৷4.33.27৷৷"},{"sloka":"తేన చాపస్వనేనాథ సుగ్రీవః ప్లవగాధిపః.విజ్ఞాయాగమనం త్రస్త స్సఞ్చచాల వరాసనాత్৷৷4.33.28৷৷"},{"sloka":"అఙ్గదేన యథా మహ్యం పురస్తాత్ప్రతివేదితమ్.సువ్యక్తమేష సమ్ప్రాప్త స్సౌమిత్రిర్భ్రాతృవత్సలః৷৷4.33.29৷৷"},{"sloka":"అఙ్గదేన సమాఖ్యాతం జ్యాస్వనేన చ వానరః.బుబుధే లక్ష్మణం ప్రాప్తం ముఖం చాస్యవ్యశుష్యత৷৷4.33.30৷৷"},{"sloka":"తతస్తారాం హరిశ్రేష్ఠస్సుగ్రీవః ప్రియదర్శనామ్.ఉవాచ హితమవ్యగ్రస్త్రాస సమ్భ్రాన్తమానసః৷৷4.33.31৷৷"},{"sloka":"కిన్ను తత్కారణం సుభ్రు! ప్రకృత్యా మృదుమానసః.సరోష ఇవ సమ్ప్రాప్తో యేనాయం రాఘవానుజః৷৷4.33.32৷৷"},{"sloka":"కిం పశ్యసి కుమారస్య రోషస్థానమనిన్దితే.న ఖల్వకారణే కోపమాహరేన్నరసత్తమః৷৷4.33.33৷৷"},{"sloka":"యదస్య కృతమస్మాభిర్బుధ్యసే కిఞ్చిదప్రియమ్.తదబుద్ధ్యా సమ్ప్రధార్యాశు క్షిప్రమర్హసి భాషితుమ్৷৷4.33.34৷৷"},{"sloka":"అథవా స్వయమేవైనం ద్రష్టుమర్హసి భామిని!.వచనై స్సాన్త్వయుక్తైశ్చ ప్రసాదయితుమర్హసి৷৷4.33.35৷৷"},{"sloka":"త్వద్దర్శన విశుద్ధాత్మా న స కోపం కరిష్యతి.న హి స్త్రీషు మహాత్మానః క్వచిత్కుర్వన్తి దారుణమ్৷৷4.33.36৷৷"},{"sloka":"త్వయా సాన్త్వైరుపక్రాన్తం ప్రసన్నేన్ద్రియమానసమ్.తతః కమలపత్రాక్షం ద్రక్ష్యామ్యహమరిన్దమమ్৷৷4.33.37৷৷"},{"sloka":"సా ప్రస్ఖలన్తీ మదవిహ్వలాక్షీప్రలమ్బకాఞ్చీగుణ హేమసూత్రా.సలక్షణా లక్ష్మణసన్నిధానంజగామ తారా నమితాఙ్గయష్టిః৷৷4.33.38৷৷"},{"sloka":"స తాం సమీక్ష్యైవ హరీశపన్తీంతస్థావుదాసీనతయా మహాత్మా.అవాఙ్ముఖోభూన్మనుజేన్ద్రపుత్రఃస్త్రీసన్నికర్షాద్వినివృత్తకోపః৷৷4.33.39৷৷"},{"sloka":"సా పానయోగాద్వినివృత్తలజ్జాదృష్టిప్రసాదాచ్చ నరేన్ద్రసూనోః.ఉవాచ తారా ప్రణయప్రగల్భంవాక్యం మహార్థం పరిసాన్త్వపూర్వమ్৷৷4.33.40৷৷"},{"sloka":"కిం కోపమూలం మనుజేన్ద్రపుత్రకస్తే న సన్తిష్ఠతి వాఙ్నిదేశే.క శ్శుష్కవృక్షం వనమాపతన్తందవాగ్నిమాసీదతి నిర్విశఙ్కః৷৷4.33.41৷৷"},{"sloka":"స తస్యా వచనం శ్రుత్వా సాన్త్వపూర్వమశఙ్కితమ్.భూయః ప్రణయదృష్టార్థం లక్ష్మణో వాక్యమబ్రవీత్৷৷4.33.42৷৷"},{"sloka":"కిమయం కామవృత్తస్తే లుప్తధర్మార్థసఙ్గ్రహః.భర్తా భర్తృహితే యుక్తే న చైనమవబుద్ధ్యసే৷৷4.33.43৷৷"},{"sloka":"న చిన్తయతి రాజ్యార్థం నాస్మాన్ శోకపరాయణాన్.సామాత్యపరిషత్తారే పానమేవోపసేవతే৷৷4.33.44৷৷"},{"sloka":"స మాసాంశ్చతురః కృత్వా ప్రమాణం ప్లవగేశ్వరః.వ్యతీతాం స్తాన్మదవ్యగ్రో విహరన్నావబుధ్యతే৷৷4.33.45৷৷"},{"sloka":"న హి ధర్మార్థసిద్ధ్యర్థం పానమేవం ప్రశస్యతే.పానాదర్థశ్చ ధర్మశ్చ కామశ్చ పరిహీయతే৷৷4.33.46৷৷"},{"sloka":"ధర్మలోపో మహాంస్తావత్కృతే హ్యప్రతికుర్వతః.అర్థలోపశ్చ మిత్రస్య నాశే గుణవతో మహాన్৷৷4.33.47৷৷"},{"sloka":"మిత్రం హ్యర్థగుణశ్రేష్ఠం సత్యధర్మపరాయణమ్.తద్ద్వయం తు పరిత్యక్తం న తు ధర్మే వ్యవస్థితమ్৷৷4.33.48৷৷"},{"sloka":"తదేవం ప్రస్తుతే కార్యే కార్యమస్మాభిరుత్తరమ్.యత్కార్యం కార్యతత్త్వజ్ఞే! తదుదాహర్తుమర్హసి৷৷4.33.49৷৷"},{"sloka":"సా తస్య ధర్మార్థసమాధియుక్తంనిశమ్య వాక్యం మధురస్వభావమ్.తారా గతార్థే మనుజేన్ద్రకార్యేవిశ్వాసయుక్తం తమువాచ భూయః৷৷4.33.50৷৷"},{"sloka":"న కోపకాలః క్షితిపాలపుత్రన చాతి కోప స్స్వజనే విధేయః.త్వదర్థకామస్య జనస్య తస్యప్రమాదమప్యర్హసి వీర! సోఢుమ్৷৷4.33.51৷৷"},{"sloka":"కోపం కథం నామ గుణప్రకృష్టఃకుమార! కుర్యాదపకృష్టసత్త్వే.కస్త్వద్విధః కోపవశం హి గచ్ఛే-త్సత్త్వావరుద్ధస్తపసః ప్రసూతిః৷৷4.33.52৷৷"},{"sloka":"జానామి రోషం హరివీరబన్ధో-ర్జానామి కార్యస్య చ కాలసఙ్గమ్.జానామి కార్యం త్వయి యత్కృతం నస్తచ్చాపి జానామి యదత్ర కార్యమ్৷৷4.33.53৷৷"},{"sloka":"తచ్చాపి జానామి యథవిషహ్యంబలం నరశ్రేష్ఠ! శరీరజస్య.జానామి యస్మింశ్చ జనేవబద్ధంకామేన సుగ్రీవమసక్తమద్య৷৷4.33.54৷৷"},{"sloka":"న కామతన్త్రే తవ బుద్ధిరస్తిత్వం వై యథా మన్యువశం ప్రపన్నః.న దేశకాలౌ హి న చార్థధర్మా-వవేక్షతే కామరతిర్మనుష్యః৷৷4.33.55৷৷"},{"sloka":"తం కామవృత్తం మమ సన్నికృష్టంకామాభియోగాచ్చ నివృత్తలజ్జమ్.క్షమస్వ తావత్పరవీరహన్త-స్త్వద్భ్రాతరం వానరవంశనాథమ్৷৷4.33.56৷৷"},{"sloka":"మహర్షయో ధర్మతపోభికామాఃకామానుకామాః ప్రతిబద్ధమోహాః.అయం ప్రకృత్యా చపలః కపిస్తుకథం న సజ్జేత సుఖేషు రాజా৷৷4.33.57৷৷"},{"sloka":"ఇత్యేవముక్త్వా వచనం మహార్థంసా వానరీ లక్ష్మణమప్రమేయమ్.పున స్సఖేదం మదవిహ్వలఞ్చభర్తుర్హితం వాక్యమిదం బభాషే৷৷4.33.58৷৷"},{"sloka":"ఉద్యోగస్తు చిరాజ్ఞప్త స్సుగ్రీవేణ నరోత్తమ!.కామస్యాపి విధేయేన తవార్థప్రతిసాధనే৷৷4.33.59৷৷"},{"sloka":"ఆగతా హి మహావీర్యా హరయః కామరూపిణః.కోటీశతసహస్రాణి నానానగనివాసినః৷৷4.33.60৷৷"},{"sloka":"తదాగచ్ఛ మహాబాహో! చారిత్రం రక్షితం త్వయా.అచ్ఛలం మిత్రభావేన సతాం దారావలోకనమ్৷৷4.33.61৷৷"},{"sloka":"తారయా చాభ్యనుజ్ఞాతస్త్వరయా చాపి చోదితః.ప్రవివేశ మహాబాహురభ్యన్తరమరిన్దమః৷৷4.33.62৷৷"},{"sloka":"తత స్సుగ్రీవమాసీనం కాఞ్చనే పరమాసనే.మహార్హాస్తరణోపేతే దదర్శాదిత్యసన్నిభమ్৷৷4.33.63৷৷దివ్యాభణచిత్రాఙ్గం దివ్యరూపం యశస్వినమ్.దివ్యమాల్యామ్బరధరం మహేన్ద్రమివ దుర్జయమ్৷৷4.33.64৷৷దివ్యాభరణమాలాభిః ప్రమదాభి స్సమావృతమ్.సంరబ్ధతరరక్తాక్షో బభూవాన్తకసన్నిభః৷৷4.33.65৷৷"},{"sloka":"రుమాం తు వీర పరిరభ్య గాఢంవరాసనస్థో వరహేమవర్ణః.దదర్శ సౌమిత్రిమదీనసత్త్వంవిశాలనేత్రస్సువిశాలనేత్రమ్৷৷4.33.66৷৷"}]