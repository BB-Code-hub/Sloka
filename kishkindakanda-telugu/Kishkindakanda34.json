[{"sloka":"[Lakshmana meets Sugriva --- reminds him of his promise to Rama.]తమప్రతిహతం క్రుద్ధం ప్రవిష్టం పురుషర్షభమ్.సుగ్రీవో లక్ష్మణం దృష్ట్వా బభూవ వ్యథితేన్ద్రియః৷৷4.34.1৷৷"},{"sloka":"క్రుద్ధం నిశ్శ్వసమానం తం ప్రదీప్తమివ తేజసా.భ్రాతుర్వ్యసనసన్తప్తం దృష్ట్వా దశరథాత్మజమ్৷৷4.34.2৷৷ఉత్పపాత హరిశ్రేష్ఠో హిత్వా సౌవర్ణమాసనమ్.మహాన్మహేన్ద్రస్య యథా స్వలఙ్కృత ఇవ ధ్వజః৷৷4.34.3৷৷"},{"sloka":"ఉత్పతన్తమనూత్పేతూ రుమాప్రభృతయః స్త్రియః.సుగ్రీవం గగనే పూర్ణచన్ద్రం తారాగణా ఇవ৷৷4.34.4৷৷"},{"sloka":"సంరక్తనయనః శ్రీమాన్విచచాల కృతాఞ్జలిః.బభూవావస్థితస్తత్ర కల్పవృక్షో మహానివ৷৷4.34.5৷৷"},{"sloka":"రుమాద్వితీయం సుగ్రీవం నారీమధ్యగతం స్థితమ్.అబ్రవీల్లక్ష్మణః క్రుద్ధస్సతారం శశినం యథా৷৷4.34.6৷৷"},{"sloka":"సత్త్వాభిజనసమ్పన్నస్సానుక్రోశో జితేన్ద్రియః.కృతజ్ఞస్సత్యవాదీ చ రాజా లోకే మహీయతే৷৷4.34.7৷৷"},{"sloka":"యస్తు రాజా స్థితోధర్మే మిత్రాణాముపకారిణామ్.మిథ్యా ప్రతిజ్ఞాం కురుతే కో నృశంసతరస్తతః৷৷4.34.8৷৷"},{"sloka":"శతమశ్వానృతే హన్తి సహస్రం తు గవానృతే.ఆత్మానం స్వజనం హన్తి పురుషః పురుషానృతే৷৷4.34.9৷৷"},{"sloka":"పూర్వం కృతార్థో మిత్రాణాం న తత్ప్రతికరోతి యః.కృతఘ్నస్సర్వభూతానాం స వధ్యః ప్లవగేశ్వర!৷৷4.34.10৷৷"},{"sloka":"గీతోయం బ్రహ్మణా శ్లోక స్సర్వలోకనమస్కృతః.దృష్ట్వా కృతఘ్నం క్రుద్ధేన తన్నిబోధ ప్లవఙ్గమ!৷৷4.34.11৷৷"},{"sloka":"బ్రహ్మఘ్నే చ సురాపే చ చోరే భగ్నవ్రతే తథా.నిష్కృతిర్విహితా సద్భి: కృతఘ్నే నాస్తి నిష్కృతిః৷৷4.34.12৷৷"},{"sloka":"అనార్యస్త్వం కృతఘ్నశ్చ మిథ్యావాదీ చ వానర!.పూర్వం కృతార్థో రామస్య న తత్ప్రతికరోషి యత్৷৷4.34.13৷৷"},{"sloka":"నను నామ కృతార్థేన త్వయా రామస్య వానర.సీతాయా మార్గణే యత్నః కర్తవ్యః కృతమిచ్ఛతా৷৷4.34.14৷৷"},{"sloka":"స త్వం గ్రామ్యేషు భోగేషు సక్తో మిథ్యాప్రతిశ్రవః.న త్వాం రామో విజానీతే సర్పం మణ్డూకరావిణమ్৷৷4.34.15৷৷"},{"sloka":"మహాభాగేన రామేణ పాపః కరుణవేదినా.హరీణాం ప్రాపితో రాజ్యం త్వం దురాత్మా మహాత్మనా৷৷4.34.16৷৷"},{"sloka":"కృతం చేన్నాభిజానీషే రామస్యాక్లిష్టకర్మణః.సద్యస్త్వం నిశితైర్భావార్హతో ద్రక్ష్యసి వాలినమ్৷৷4.34.17৷৷"},{"sloka":"న చ సఙ్కుచితః పన్థా యేన వాలీ హతో గతః.సమయే తిష్ఠ సుగ్రీవ! మా వాలిపథమన్వగాః৷৷4.34.18৷৷"},{"sloka":"న నూనమిక్ష్వాకువరస్య కార్ముకచ్యుతాన్ శరాన్పశ్యసి వజ్ర సన్నిభాన్.తత స్సుఖం నామ నిషేవసే సుఖీ.న రామకార్యం మనసాప్యవేక్షసే৷৷4.34.19৷৷"}]