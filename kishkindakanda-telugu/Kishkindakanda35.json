[{"sloka":"[Tara consoles Lakshmana --- gives reasons for the delay in action --- Tara's request pacifies Lakshmana --- Sugriva commands the army.]తథా బ్రువాణం సౌమిత్రిం ప్రదీప్తమివ తేజసా.అబ్రవీల్లక్ష్మణం తారా తారాధిపనిభాననా৷৷4.35.1৷৷"},{"sloka":"నైవం లక్ష్మణ! వక్తవ్యో నాయం పరుషమర్హతి.హరీణామీశ్వరశ్శ్రోతుం తవ వక్త్రాద్విశేషతః৷৷4.35.2৷৷"},{"sloka":"నైవాకృతజ్ఞస్సుగ్రీవో న శఠో నాపి దారుణః.నైవానృతకథో వీర! న జిహ్మశ్చ కపీశ్వరః৷৷4.35.3৷৷"},{"sloka":"ఉపకారం కృతం వీరో నాప్యయం విస్మృతః కపిః.రామేణ వీర! సుగ్రీవో యదన్యైర్దుష్కరం రణే৷৷4.35.4৷৷"},{"sloka":"రామప్రసాదాత్కీర్తిఞ్చ కపిరాజ్యం చ శాశ్వతమ్.ప్రాప్తవానిహ సుగ్రీవో రుమాం మాం చ పరన్తప! ৷৷4.35.5৷৷"},{"sloka":"సుదుఃఖం శయితః పూర్వం ప్రాప్యేదం సుఖముత్తమమ్.ప్రాప్తకాలం న జానీతే విశ్వామిత్రో యథా మునిః৷৷4.35.6৷৷"},{"sloka":"ఘృతాచ్యాం కిల సంసక్తో దశవర్షాణి లక్ష్మణ.అహోమన్యత ధర్మాత్మా విశ్వామిత్రో మహామునిః৷৷4.35.7৷৷"},{"sloka":"స హి ప్రాప్తం న జానీతే కాలం కాలవిదాం వరః.విశ్వామిత్రో మహాతేజాః కిం పునర్యః పృథగ్జనః৷৷4.35.8৷৷"},{"sloka":"దేహధర్మం గతస్యాస్య పరిశ్రాన్తస్య లక్ష్మణ!.అవితృప్తస్య కామేషు కామం క్షన్తుమిహార్హసి৷৷4.35.9৷৷"},{"sloka":"న చ రోషవశం తాత! గన్తుమర్హసి లక్ష్మణ!.నిశ్చయార్థమవిజ్ఞాయ సహసా ప్రాకృతో యథా৷৷4.35.10৷৷"},{"sloka":"సత్త్వయుక్తా హి పురుషాస్త్వద్విధాః పురుషర్షభ!.అవిమృశ్య న రోషస్య సహసా యాన్తి వశ్యతామ్৷৷4.35.11৷৷"},{"sloka":"ప్రసాదయే త్వాం ధర్మజ్ఞ! సుగ్రీవార్థే సమాహితా.మహాన్రోషసముత్పన్న స్సంరమ్భస్త్యజ్యతామయమ్৷৷4.35.12৷৷"},{"sloka":"రుమాం మాం కపి రాజ్యం చ ధనధాన్యవసూని చ.రామప్రియార్థం సుగ్రీవస్త్యజేదితి మతిర్మమ৷৷4.35.13৷৷"},{"sloka":"సమానేష్యతి సుగ్రీవ స్సీతయా సహ రాఘవమ్.శశాఙ్కమివ రోహిణ్యా నిహత్వా రావణం రణే৷৷4.35.14৷৷"},{"sloka":"శతకోటిసహస్రాణి లఙ్కాయాం కిల రాక్షసాః.ఆయుతాని చ షట్త్రింశత్సహస్రాణి శతాని చ৷৷4.35.15৷৷"},{"sloka":"అహత్వా తాంశ్చ దుర్ధర్షాన్రాక్షసాన్కామరూపిణః.న శక్యో రావణో హన్తుం యేన సా మైథిలీ హృతా৷৷4.35.16৷৷"},{"sloka":"తే న శక్యా రణే హన్తుమసహాయేన లక్ష్మణ!.రావణః క్రూరకర్మా చ సుగ్రీవేణ విశేషతః৷৷4.35.17৷৷"},{"sloka":"ఏవమాఖ్యాతవాన్వాలీ స హ్యభిజ్ఞో హరీశ్వరః.ఆగమస్తు న మే వ్యక్తశ్శ్రవాత్తస్మాద్బ్రవీమ్యహమ్৷৷4.35.18৷৷"},{"sloka":"త్వత్సహాయనిమిత్తం వై ప్రేషితా హరిపుఙ్గవాః.ఆనేతుం వానరాన్యుద్ధే సుబహూన్హరియూధపాన్৷৷4.35.19৷৷"},{"sloka":"తాంశ్చ ప్రతీక్షమాణోయం విక్రాన్తాత్సుమహాబలాన్.రాఘవస్యార్థసిధ్యర్థం న నిర్యాతి హరీశ్వరః৷৷4.35.20৷৷"},{"sloka":"కృతా తు సంస్థా సౌమిత్రే! సుగ్రీవేణ పురా యథా.అద్య తైర్వానరైస్సర్వైరాగన్తవ్యం మహాబలైః৷৷4.35.21৷৷"},{"sloka":"ఋక్షకోటిసహస్రాణి గోలాఙ్గూలశతాని చ.అద్య త్వాముపయాస్యన్తి జహి కోపమరిన్దమ.కోట్యోనేకాస్తు కాకుత్స్థ! కపీనాం దీప్తతేజసామ్৷৷4.35.22৷৷"},{"sloka":"తవ హి ముఖమిదం నిరీక్ష్య కోపాత్క్షతజనిభే నయనే నిరీక్షమాణాః.హరివరవనితా న యాన్తి శాన్తింప్రథమభయస్య హి శఙ్కితాస్తు సర్వాః৷৷4.35.23৷৷"}]