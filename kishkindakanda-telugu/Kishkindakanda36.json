[{"sloka":"[Lakshmana gets pacified --- Sugriva praises Rama's valour --- Lakshmana tenders apology for his harsh words]ఇత్యుక్తస్తారయా వాక్యం ప్రశ్రితం ధర్మసంహితమ్.మృదుస్వభావస్సౌమిత్రిః ప్రతిజగ్రాహ తద్వచః৷৷4.36.1৷৷"},{"sloka":"తస్మిన్ప్రతిగృహీతే తు వాక్యే హరిగణేశ్వరః.లక్ష్మణాత్సుమహత్త్రాసం వస్త్రం క్లిన్నమివాత్యజత్৷৷4.36.2৷৷"},{"sloka":"తతః కణ్ఠగతం మాల్యం చిత్రం బహుగుణం మహత్.చిచ్ఛేద విమదశ్చాసీత్సుగ్రీవో వానరేశ్వరః৷৷4.36.3৷৷"},{"sloka":"స లక్ష్మణం భీమబలం సర్వవానరసత్తమః.అబ్రవీత్ప్రశ్రితం వాక్యం సుగ్రీవ స్సమ్ప్రహర్షయన్৷৷4.36.4৷৷"},{"sloka":"ప్రణష్టా శ్రీశ్చ కీర్తిశ్చ కపిరాజ్యం చ శాశ్వతమ్.రామప్రసాదాత్సౌమిత్రే! పున: ప్రాప్తమిదం మయా৷৷4.36.5৷৷"},{"sloka":"కశ్శక్తస్తస్య దేవస్య ఖ్యాతస్య స్వేన కర్మణా.తాదృశం విక్రమం వీర ప్రతికర్తుమరిన్దమ!৷৷4.36.6৷৷"},{"sloka":"సీతాం ప్రాప్స్యతి ధర్మాత్మా వధిష్యతి చ రావణమ్.సహాయమాత్రేణ మయా రాఘవ స్స్వేన తేజసా৷৷4.36.7৷৷"},{"sloka":"సహాయకృత్యం కిం తస్య యేన సప్త మహాద్రుమాః.శైలశ్చ వసుధా చైవ బాణేనైకేన దారితాః৷৷4.36.8৷৷"},{"sloka":"ధనుర్విష్ఫారయానస్య యస్య శబ్దేన లక్ష్మణ.సశైలా కమ్పితా భూమిస్సహాయై: కిన్ను తస్య వై৷৷4.36.9৷৷"},{"sloka":"అనుయాత్రాం నరేన్ద్రస్య కరిష్యేహం నరర్షభ!.గచ్ఛతో రావణం హన్తుం వైరిణం సపురస్సరమ్৷৷4.36.10৷৷"},{"sloka":"యది కిఞ్చిదతిక్రాన్తం విశ్వాసాత్ప్రణయేన వా.ప్రేష్యస్య క్షమితవ్యం మే న కశ్చిన్నాపరాధ్యతి৷৷4.36.11৷৷"},{"sloka":"తి తస్య బ్రువాణస్య సుగ్రీవస్య మహాత్మనః.అభవల్లక్ష్మణః ప్రీతః ప్రేమ్ణా చైవమువాచ హ৷৷4.36.12৷৷"},{"sloka":"సర్వథా హి మమ భ్రాతా సనాథో వానరేశ్వర!.త్వయా నాథేన సుగ్రీవ! ప్రశ్రితేన విశేషతః৷৷4.36.13৷৷"},{"sloka":"యస్తే ప్రభావ స్సుగ్రీవ! యచ్చ తే శౌచమార్జవమ్.అర్హస్త్వం కపిరాజ్యస్య శ్రియం భోక్తుమనుత్తమామ్৷৷4.36.14৷৷"},{"sloka":"సహాయేన తు సుగ్రీవ! త్వయా రామః ప్రతాపవాన్.వధిష్యతి రణే శత్రూనచిరాన్నాత్ర సంశయః৷৷4.36.15৷৷"},{"sloka":"ధర్మజ్ఞస్య కృతజ్ఞస్య సఙ్గ్రామేష్వనివర్తినః.ఉపపన్నం చ యుక్తం చ సుగ్రీవ! తవ భాషితమ్৷৷4.36.16৷৷"},{"sloka":"దోషజ్ఞస్సతి సామర్థ్యే కోన్యో భాషితుమర్హతి.వర్జయిత్వా మమ జ్యేష్ఠం త్వాం చ వానరసత్తమ!৷৷4.36.17৷৷"},{"sloka":"సదృశశ్చాసి రామస్య విక్రమేణ బలేన చ.సహాయో దైవతైర్దత్తశ్చిరాయ హరిపుఙ్గవ!৷৷4.36.18৷৷"},{"sloka":"కిం తు శీఘ్రమితో వీర! నిష్క్రమ త్వం మయా సహ.సాన్త్వయస్వ వయస్యం చ త్వం భార్యాహరణకర్శితమ్৷৷4.36.19৷৷"},{"sloka":"యచ్చ శోకాభిభూతస్య శ్రుత్వా రామస్య భాషితమ్.మయా త్వం పరుషాణ్యుక్తస్తచ్చత్వం క్షన్తు మర్హసి৷৷4.36.20৷৷"}]