[{"sloka":"[Countless monkeys report to Sugriva]ఏవముక్తస్తు సుగ్రీవో లక్ష్మణేన మహాత్మనా.హనూమన్తం స్థితం పార్శ్వే సచివన్త్విదమబ్రవీత్৷৷4.37.1৷৷"},{"sloka":"మహేన్ద్రహిమవద్విన్ధ్యకైలాసశిఖరేషు చ.మన్దరే పాణ్డుశిఖరే పఞ్చశైలేషు యే స్థితాః৷৷4.37.2৷৷తరుణాదిత్యవర్ణేషు భ్రాజమానేషు సర్వతః.పర్వతేషు సముద్రాన్తే పశ్చిమాయాం చ యే దిశి৷৷4.37.3৷৷ఆదిత్యభవనే చైవ గిరౌ సన్ధ్యాభ్రసన్నిభే.పద్మాతాలవనం భీమం సంశ్రితా హరిపుఙ్గవాః৷৷4.37.4৷৷అఞ్జనామ్బుదసఙ్కాశాః కుఞ్జరప్రతిమౌజసః.అఞ్జనే పర్వతే చైవ యే వసన్తి ప్లవఙ్గమాః৷৷4.37.5৷৷మనశ్శిలా గుహావాసా వానరాః కనకప్రభాః.మేరుపార్శ్వగతాశ్చైవ యే ధూమ్రగిరిం సంశ్రితాః৷৷4.37.6৷৷తరుణాదిత్యవర్ణాశ్చ పర్వతే యే మహారుణే.పిబన్తో మధుమైరేయం భీమవేగాః ప్లవఙ్గమాః৷৷4.37.7৷৷వనేషు చ సురమ్యేషు సుగన్ధిషు మహత్సు చ.తాపసానాం చ రమ్యేషు వనాన్తేషు సమన్తతః৷৷4.37.8৷৷తాంస్తాం స్త్వమానయ క్షిప్రం పృథివ్యాం సర్వవానరాన్.సామదానాదిభి: స్సర్వైరాశు ప్రేషయ వానరాన్৷৷4.37.9৷৷"},{"sloka":"ప్రేషితాః ప్రథమం యే చ మయాదూతా మహాజవాః.త్వరణార్థం తు భూయస్త్వం హరీన్ సమ్ప్రేషయాపరాన్৷৷4.37.10৷৷"},{"sloka":"యే ప్రసక్తాశ్చ కామేషు దీర్ఘసూత్రాశ్చ వానరాః.ఇహానయస్వ తాన్ సర్వాన్ శీఘ్రం తు మమ శాసనాత్৷৷4.37.11৷৷"},{"sloka":"అహోభిర్దశభిర్యే చ నాగచ్ఛన్తి మమాజ్ఞయా.హన్తవ్యాస్తే దురాత్మానో రాజశాసనదూషకాః৷৷4.37.12৷৷"},{"sloka":"శతాన్యథ సహస్రాణాం కోట్యశ్చ మమ శాసనాత్.ప్రయాన్తు కపిసింహానాం దిశో మమ మతే స్థితాః৷৷4.37.13৷৷"},{"sloka":"మేఘపర్వతసఙ్కాశాశ్ఛాదయన్త ఇవామ్బరమ్.ఘోరరూపాః కపిశ్రేష్ఠా యాన్తు మచ్ఛాసనాదితః৷৷4.37.14৷৷"},{"sloka":"తే గతిజ్ఞా గతిం జ్ఞాత్వా పృథివ్యాం సర్వవానరాః.ఆనయన్తు హరీన్ సర్వాంస్త్వరితా శసనాన్మమ৷৷4.37.15৷৷"},{"sloka":"తస్య వానర రాజస్య శ్రుత్వా వాయుసుతో వచః.దిక్షు సర్వాసు విక్రాన్తాన్ప్రేషయామాస వానరాన్৷৷4.37.16৷৷"},{"sloka":"తే పదం విష్ణువిక్రాన్తం పతత్రిజ్యోతిరధ్వగాః.ప్రయాతాః ప్రహితా రాజ్ఞా హరయస్తత్క్షణేన వై৷৷4.37.17৷৷"},{"sloka":"తే సముద్రేషు గిరిషు వనేషు చ సరస్సు చ.వానరా వానరాన్సర్వాన్రామహేతోరచోదయన్৷৷4.37.18৷৷"},{"sloka":"మృత్యుకాలోపమస్యాజ్ఞాం రాజరాజస్య వానరాః.సుగ్రీవస్యాయయు శ్శ్రుత్వా సుగ్రీవభయదర్శినః৷৷4.37.19৷৷"},{"sloka":"తతస్తేఞ్జనసఙ్కాశా గిరేస్తస్మాన్మహాజవాః.తిస్రః కోట్యః ప్లవఙ్గానాం నిర్యయుర్యత్ర రాఘవః৷৷4.37.20৷৷"},{"sloka":"అస్తం గచ్ఛతి యత్రార్కస్తస్మిన్గిరివరే స్థితాః.సన్తప్త హేమమహాభాసస్తస్మాత్కోట్యో దశ చ్యుతాః৷৷4.37.21৷৷"},{"sloka":"కైలాసశిఖరేభ్యశ్చ సింహకేసరవర్చసామ్.తతః కోటిసహస్రాణి వానరాణాముపాగమన్৷৷4.37.22৷৷"},{"sloka":"ఫలమూలేన జీవన్తో హిమవన్తముపాశ్రితాః.తేషాం కోటిసహస్రాణాం సహస్రం సమవర్తత৷৷4.37.23৷৷"},{"sloka":"అఙ్గారకసమానానాం భీమానాం భీమకర్మణామ్.విన్ధ్యాద్వానరకోటీనాం సహస్రాణ్యపతన్ద్రుతమ్৷৷4.37.24৷৷"},{"sloka":"క్షీరోదవేలానిలయాస్తమాలవనవాసినః.నారికేలాశనాశ్చైవ తేషాం సఙ్ఖ్యా న విద్యతే৷৷4.37.25৷৷"},{"sloka":"వనేభ్యో గహ్వరేభ్యశ్చ సరిద్భ్యశ్చ మహాజవా.ఆగచ్ఛద్వానరీ సేనా పిబన్తీవ దివాకరమ్৷৷4.37.26৷৷"},{"sloka":"యే తు త్వరయితుం యాతా వానరాస్సర్వవానరాన్.తే వీరా హిమవచ్ఛైలం దదృశుస్తం మహాద్రుమమ్৷৷4.37.27৷৷"},{"sloka":"తస్మిన్గిరివరే రమ్యే యజ్ఞో మాహేశ్వరః పురా.సర్వదేవమనస్తోషో బభౌ దివ్యో మనోహరః৷৷4.37.28৷৷"},{"sloka":"అన్ననిష్యన్దజాతాని మూలాని చ ఫలాని చ.అమృతాస్వాదకల్పాని దదృశుస్తత్ర వానరాః৷৷4.37.29৷৷"},{"sloka":"తదన్నసమ్భవం దివ్యం ఫలమూలం మనోహరమ్.యః కశ్చిత్సకృదశ్నాతి మాసం భవతి తర్పితః৷৷4.37.30৷৷"},{"sloka":"తాని మూలాని దివ్యాని ఫలాని చ ఫలాశనాః.ఔషధాని చ దివ్యాని జగృహుర్హరియూథపాః৷৷4.37.31৷৷"},{"sloka":"తస్మాచ్చ యజ్ఞాయతనాత్పుష్పాణి సురభీణి చ.ఆనిన్యుర్వానరా గత్వా సుగ్రీవప్రియకారణాత్৷৷4.37.32৷৷"},{"sloka":"తే తు సర్వే హరివరాః పృథివ్యాం సర్వవానరాన్.సఞ్చోదయిత్వా త్వరితా యూథానాం జగ్మురగ్రతః৷৷4.37.33৷৷"},{"sloka":"తే తు తేన ముహూర్తేన యూథపాశ్శీఘ్రగామినః.కిష్కిన్ధాం త్వరయా ప్రాప్తా స్సుగ్రీవో యత్ర వానరః৷৷4.37.34৷৷"},{"sloka":"తే గృహీత్వౌషధీస్సర్వాః ఫలమూలం చ వానరాః.తం ప్రతిగ్రాహయామాసుర్వచనం చేదమబ్రువన్৷৷4.37.35৷৷"},{"sloka":"సర్వే పరిగతాశ్శైలాస్సముద్రాశ్చ వనాని చ.పృథివ్యాం వానరాస్సర్వే శాసనాదుపయాన్తి తే৷৷4.37.36৷৷"},{"sloka":"ఏవం శ్రుత్వా తతో హృష్ట స్సుగ్రీవః ప్లవగాధిపః.ప్రతిజగ్రాహ తత్ప్రతీతస్తేషాం సర్వముపాయనమ్৷৷4.37.37৷৷"}]