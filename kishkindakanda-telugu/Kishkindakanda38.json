[{"sloka":"[Sugriva expresses his indebtedness to Rama --- armies of monkeys of varied forms and strength from different parts of the earth arrive.] ప్రతిగృహ్య చ తత్సర్వముపాయనముపాహృతమ్.వానరాన్సాన్త్వయిత్వా చ సర్వానేవ వ్యసర్జయత్৷৷4.38.1৷৷"},{"sloka":"విసర్జయిత్వా స హరీన్ శూరాంస్తాన్కృతకర్మణః.మేనే కృతార్థమాత్మానం రాఘవం చ మహాబలమ్৷৷4.38.2৷৷"},{"sloka":"స లక్ష్మణో భీమబలం సర్వవానరసత్తమమ్.అబ్రవీత్ప్రశ్రితం వాక్యం సుగ్రీవం సమ్ప్రహర్షయన్৷৷4.38.3৷৷కిష్కిన్ధాయా వినిష్క్రామ యది తే సౌమ్య! రోచతే."},{"sloka":"తస్య తద్వచనం శ్రుత్వా లక్ష్మణస్య సుభాషితమ్৷৷4.38.4৷৷సుగ్రీవః పరమప్రీతో వాక్యమేతదువాచ హ.ఏవం భవతు గచ్ఛావ: స్థేయం త్వచ్ఛాసనే మయా৷৷4.38.5৷৷"},{"sloka":"తమేవముక్త్వా సుగ్రీవో లక్ష్మణం శుభలక్షణమ్.విసర్జయామాస తదా తారామన్యాశ్చ యోషితః৷৷4.38.6৷৷"},{"sloka":"ఏతేత్యుచ్చైర్హరివరాన్సుగ్రీవస్సముదాహరత్.తస్య తద్వచనం శ్రుత్వా హరయశ్శీఘ్రమాయయుః৷৷4.38.7৷৷బద్ధాఞ్జలిపుటాస్సర్వే యే స్యుః స్త్రీదర్శనక్షమాః."},{"sloka":"తానువాచ తతః ప్రాప్తాన్రాజార్కసదృశప్రభః৷৷4.38.8৷৷ఉపస్థాపయత క్షిప్రం శిబికాం మమ వానరాః."},{"sloka":"శ్రుత్వా తు వచనం తస్య హరయశ్శీఘ్రవిక్రమాః৷৷4.38.9৷৷సముపస్థాపయామాసుశ్శిబికాం ప్రియదర్శనామ్."},{"sloka":"తాముపస్థాపితాం దృష్ట్వా శిబికాం వానరాధిపః৷৷4.38.10৷৷లక్ష్మణారుహ్యతాం శీఘ్రమితి సౌమిత్రిమబ్రవీత్."},{"sloka":"ఇత్యుక్త్వా కాఞ్చనం యానం సుగ్రీవస్సూర్యసన్నిభమ్৷৷4.38.11৷৷బృహద్భిర్హరిభిర్యుక్తమారురోహ సలక్ష్మణః."},{"sloka":"పాణ్డురేణాతపత్రేణ మ్రియమాణేన మూర్ధని৷৷4.38.12৷৷శుక్లైశ్చ వాలవ్యజనైర్ధూయమానైస్సమన్తతః.శఙ్ఖభేరీనినాదైశ్చ హరిభిశ్చాభివన్దితః৷৷4.38.13৷৷నిర్యయౌ ప్రాప్య సుగ్రీవో రాజ్యశ్రియమనుత్తమామ్."},{"sloka":"స వానరశతైస్తీక్ష్ణైర్బహుభి శ్శస్త్రపాణిభిః৷৷4.38.14৷৷పరికీర్ణో యయౌ తత్ర యత్ర రామో వ్యవస్థితః."},{"sloka":"స తం దేశమనుప్రాప్య శ్రేష్ఠం రామనిషేవితమ్৷৷4.38.15৷৷అవాతరన్మహాతేజా శ్శిబికాయాస్సలక్ష్మణః."},{"sloka":"ఆసాద్య చ తతో రామం కృతాఞ్జలిపుటోభవత్৷৷4.38.16৷৷కృతాఞ్జలౌ స్థితే తస్మిన్వానరాశ్చాభవంస్తథా."},{"sloka":"తటాకమివ తం దృష్ట్వా రామః కుడ్మలపఙ్కజమ్৷৷4.38.17৷৷వానరాణాం మహత్సైన్యం సుగ్రీవే ప్రీతిమానభూత్."},{"sloka":"పాదయోః పతితం మూర్ధ్నా తముత్థాప్య హరీశ్వరమ్৷৷4.38.18৷৷ప్రేమ్ణా చ బహుమానాచ్చ రాఘవః పరిషస్వజే."},{"sloka":"పరిష్వజ్య చ ధర్మాత్మా నిషీదేతి తతోబ్రవీత్৷৷4.38.19৷৷నిషణ్ణం తం తతో దృష్ట్వా క్షితౌ రామోబ్రవీద్వచః."},{"sloka":"ధర్మమర్థం చ కామం చ యస్తు కాలే నిషేవతే৷৷4.38.20৷৷విభజ్య సతతం వీర స్స రాజా హరిసత్తమ."},{"sloka":"హిత్వా ధర్మం తథార్థం చ కామం యస్తు నిషేవతే৷৷4.38.21৷৷స వృక్షాగ్రే యథా సుప్తః పతితః ప్రతిబుధ్యతే."},{"sloka":"అమిత్రాణాం వధే యుక్తో మిత్రాణాం సఙ్గ్రహే రతః৷৷4.38.22৷৷త్రివర్గఫలభోక్తా తు రాజా ధర్మేణ యుజ్యతే."},{"sloka":"ఉద్యోగసమయస్త్వేషప్రాప్తశ్శత్రువినాశన!৷৷4.38.23৷৷సఞ్చిన్త్యతాం హి పిఙ్గేశ! హరిభిస్సహ మన్త్రిభిః."},{"sloka":"ఏవముక్తస్తు సుగ్రీవో రామం వచనమబ్రవీత్৷৷4.38.24৷৷ప్రణష్టా శ్రీశ్చ కీర్తిశ్చ కపిరాజ్యం చ శాశ్వతమ్.త్వత్ప్రసాదాన్మహాబాహో! పునఃప్రాప్తమిదం మయా৷৷4.38.25৷৷"},{"sloka":"తవ దేవ ప్రసాదాచ్చ భ్రాతుశ్చ జయతాం వర.కృతం న ప్రతికుర్యాద్యః పురుషాణాం స దూషకః৷৷4.38.26৷৷"},{"sloka":"ఏతే వానరమూఖ్యాశ్చ శతశశ్శత్రుసూదన!.ప్రాప్తాశ్చాదాయ బలినః పృథివ్యాం సర్వవానరాన్৷৷4.38.27৷৷"},{"sloka":"ఋక్షాశ్చావహితాశ్శూరా గోలాఙ్గూలాశ్చ రాఘవ!.కాన్తారవనదుర్గాణామభిజ్ఞా ఘోరదర్శనాః৷৷4.38.28৷৷దేవగన్ధర్వపుత్రాశ్చ వానరాః కామరూపిణః.స్వైస్స్వై: పరివృతాస్సైన్యైర్వర్తన్తే పథి రాఘవ!৷৷4.38.29৷৷"},{"sloka":"శతైశ్శతసహస్రైశ్చ వర్తన్తే కోటిభిశ్చ ప్లవఙ్గమాః.అయుతైశ్చావృతా వీరాశ్శఙ్కుభిశ్చ పరన్తప! ৷৷4.38.30৷৷అర్బుదైరర్బుదశతైర్మధ్యైశ్చాన్త్యైశ్చ వానరాః.సముద్రైశ్చ పరార్ధైశ్చ హరయో హరియూథపాః৷৷4.38.31৷৷ఆగమిష్యన్తి తే రాజన్మహేన్ద్రసమవిక్రమాః.మేరుమన్దరసఙ్కాశా విన్ధ్య మేరుకృతాలయాః৷৷4.38.32৷৷"},{"sloka":"తే త్వామభిగమిష్యన్తి రాక్షసం యే సబాన్ధవమ్.నిహత్య రావణం సఖ్యే హ్యానయిష్యన్తి మైథిలీమ్৷৷4.38.33৷৷"},{"sloka":"తతస్తముద్యోగమవేక్ష్య బుద్ధిమా-న్హరిప్రవీరస్య నిదేశవర్తినః.బభూవ హర్షాద్వసుధాధిపాత్మజఃప్రబుద్ధనీలోత్పలతుల్యదర్శనః৷৷4.38.34৷৷"}]