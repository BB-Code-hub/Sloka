[{"sloka":"[Sugriva gives an account of the arrival of his army, in thousands and thousands of crores --- Rama expresses his gratefulness to Sugriva.]ఇతి బ్రువాణం సుగ్రీవం రామో ధర్మభృతాం వరః.బాహుభ్యాం సమ్పరిష్వజ్య ప్రత్యువాచ కృతాఞ్జలిమ్৷৷4.39.1৷৷"},{"sloka":"యదిన్ద్రో వర్షతే వర్షం న తచ్చిత్రం భవేత్క్వచిత్.ఆదిత్యో వా సహస్రాంశుః కుర్యాద్వితిమిరం నభః৷৷4.39.2৷৷చన్ద్రమా రశ్మిభిః కుర్యాత్పృథివీం సౌమ్య! నిర్మలామ్.త్వద్విధో వాపి మిత్రాణాం ప్రతికుర్యాత్పరన్తప ৷৷4.39.3৷৷"},{"sloka":"ఏవం త్వయి న తచ్చిత్రం భవేద్యత్సౌమ్య శోభనమ్.జానామ్యహం త్వాం సుగ్రీవ! సతతం ప్రియవాదినమ్৷৷4.39.4৷৷"},{"sloka":"త్వత్సనాథ: సఖే సఙ్ఖ్యే జేతాస్మి సకలానరీన్.త్వమేవ మే సుహృతన్మిత్రం సాహాయ్యం కర్తుమర్హసి৷৷4.39.5৷৷"},{"sloka":"జహారాత్మవినాశాయ వైదేహీం రాక్షసాధమః.వఞ్చయిత్వా తు పౌలోమీమనుహ్లాదో యథా శచీమ్৷৷4.39.6৷৷"},{"sloka":"న చిరాత్తం హనిష్యామి రావణం నిశితైశ్శరైః.పౌలోమ్యాః పితరం దృప్తం శతక్రతురివాహవే৷৷4.39.7৷৷"},{"sloka":"ఏతస్మిన్నన్తరే చైవ రజస్సమభివర్తత.ఉష్ణాం తీవ్రాం సహస్రాంశోశ్ఛాదయద్గగనే ప్రభామ్৷৷4.39.8৷৷"},{"sloka":"దిశః పర్యాకులాశ్చాసన్రజసా తేన మూర్ఛతా.చచాల చ మహీ సర్వా సశైలవనకాననా৷৷4.39.9৷৷"},{"sloka":"తతో నగేన్ద్రసఙ్కాశైస్తీక్ష్ణదంష్ట్రైర్మహాబలైః.కృత్స్నా సఞ్ఛాదితా భూమిరసఙ్ఖ్యేయైః ప్లవఙ్గమైః৷৷4.39.10৷৷నిమేషాన్తరమాత్రేణ తతస్తైర్హరియూథపైః.కోటీశతపరీవారైః కామరూపిభిరావృతా৷৷4.39.11৷৷నాదేయైః పార్వతీయైశ్చ సాముద్రైశ్చ మహాబలైః.హరిభిర్మేఘనిర్హ్రాదైరన్యైశ్చ వనచారిభిః৷৷4.39.12৷৷తరుణాదిత్యవర్ణైశ్చ శశిగౌరైశ్చ వానరైః.పద్మకేసరవర్ణైశ్చ శ్వేతైర్మేరుకృతాలయైః৷৷4.39.13৷৷"},{"sloka":"కోటీసహస్రైర్దశభిః శ్రీమాన్పరివృతస్తదా.వీరశ్శతవలిర్నామ వానరః ప్రత్యదృశ్యత৷৷4.39.14৷৷"},{"sloka":"తతః కాఞ్చనశైలాభస్తారాయా వీర్యవాన్పితా.అనేకైర్దశసాహస్రైః కోటిభిః ప్రత్యదృశ్యత৷৷4.39.15৷৷"},{"sloka":"తథాపరేణ కోటీనాం సహస్రేణ సమన్వితః.పితా రుమాయా సమ్ప్రాప్తస్సుగ్రీవశ్వశురో విభుః৷৷4.39.16৷৷"},{"sloka":"పద్మకేసరసఙ్కాశస్తరుణార్కనిభాననః.బుద్ధిమాన్వానరశ్రేష్ఠస్సర్వవానరసత్తమః৷৷4.39.17৷৷అనేకైర్బహుసాహస్రైర్వానరాణాం సమన్వితః.పితా హనుమతశ్రశీమాన్కేసరీ ప్రత్యదృశ్యత৷৷4.39.18৷৷"},{"sloka":"గోలాఙ్గూలమహారాజో గవాక్షో భీమవిక్రమః.వృతః కోటిసహస్రేణ వానరాణామదృశ్యత৷৷4.39.19৷৷"},{"sloka":"ఋక్షాణాం భీమవేగానాం ధూమ్రశ్శత్రునిబర్హణః.వృతః కోటిసహస్రాభ్యాం ద్వాభ్యాం సమభివర్తత৷৷4.39.20৷৷"},{"sloka":"మహాచలనిభైర్ఘోరై: పనసో నామ యూథపః.ఆజగామ మహావీర్యస్తిసృభిః కోటిభిర్వృతః৷৷4.39.21৷৷"},{"sloka":"నీలాఞ్జనచయాకారో నీలో నామాథ యూథపః.అదృశ్యత మహాకాయః కోటిభిర్దశభిర్వృతః৷৷4.39.22৷৷"},{"sloka":"తతః కాఞ్చనశైలాభో గవయో నామ యూథపః.ఆజగామ మహావీర్యః పఞ్చభి: కోటిభిర్వృతః৷৷4.39.23৷৷"},{"sloka":"దరీముఖశ్చ బలవాన్యూథపోభ్యాయయౌ తదా.వృతః కోటిసహస్రేణ సుగ్రీవం సముపస్థితః৷৷4.39.24৷৷"},{"sloka":"మైన్దశ్చ ద్వివిదశ్చోభావశ్విపుత్రౌ మహాబలౌ.కోటికోటిసహస్రేణ వానరాణామదృశ్యతామ్৷৷4.39.25৷৷"},{"sloka":"గజశ్చ బలవాన్ వీర: కోటిభిస్తిసృభిర్వృతః.ఆజగామ మహాతేజా సుగ్రీవస్య సమీపతః৷৷4.39.26৷৷"},{"sloka":"ఋక్షరాజో మహాతేజా జామ్బవాన్నామ నామతః.కోటిభిర్దశభిః ప్రాప్తః సుగ్రీవస్య వశే స్థితః৷৷4.39.27৷৷"},{"sloka":"రుమణ్వాన్నామ విక్రాన్తో వానరో వానరేశ్వరమ్.ఆయయౌ బలవాంస్తూర్ణం కోటీశతసమావృతః৷৷4.39.28৷৷"},{"sloka":"తతః కోటిసహస్రాణాం సహస్రేణ శతేన చ.పృష్ఠతోనుగతః ప్రాప్తో హరిభిర్గన్ధమాదనః৷৷4.39.29৷৷"},{"sloka":"తతః పద్మసహస్రేణ వృతశ్శఙ్కుశతేన చ.యువరాజోఙ్గదః ప్రాప్తః పితృతుల్యపరాక్రమః৷৷4.39.30৷৷"},{"sloka":"తతస్తారాద్యుతిస్తారో హరిర్భీమపరాక్రమః.పఞ్చభిర్హరికోటీభిర్దూరతః ప్రత్యదృశ్యత৷৷4.39.31৷৷"},{"sloka":"ఇన్ద్రజానుః కపిర్వీరో యూథపః ప్రత్యదృశ్యత.ఏకాదశానాం కోటీనామీశ్వరస్తైస్సమావృతః৷৷4.39.32৷৷"},{"sloka":"తతో రమ్భస్త్వనుప్రాప్తస్తరుణాదిత్యసన్నిభః.అయుతేనావృతశ్చైవ సహస్రేణ శతేన చ৷৷4.39.33৷৷"},{"sloka":"తతో యూథపతిర్వీరో దుర్ముఖో నామ వానరః.ప్రత్యదృశ్యత కోటీభ్యాం ద్వాభ్యాం పరివృతో బలీ৷৷4.39.34৷৷"},{"sloka":"కైలాసశిఖరాకారైర్వానరైర్భీమవిక్రమైః.వృతః కోటిసహస్రేణ హనుమాన్ప్రత్యదృశ్యత৷৷4.39.35৷৷"},{"sloka":"నలశ్చాపి మహావీర్యస్సంవృతో ద్రుమవాసిభిః.కోటీశతేన సమ్ప్రాప్తస్సహస్రేణ శతేన చ৷৷4.39.36৷৷"},{"sloka":"తతో దధిముఖశ్రీమాన్కోటిభిర్దశభిర్వృతః.సమ్ప్రాప్తోభిమతస్తస్య సుగ్రీవస్య మహాత్మనః৷৷4.39.37৷৷"},{"sloka":"శరభః కుముదో వహ్నిర్వానరో రంహ ఏవ చ.ఏతే చాన్యే చ బహవో వానరాః కామరూపిణః৷৷4.39.38৷৷ఆవృత్య పృథివీం సర్వాం పర్వతాంశ్చ వనాని చ.యూథపా స్సమనుప్రాప్తా స్తేషాం సంఖ్యా న విద్యతే৷৷4.39.39৷৷ఆగతాశ్చ విశిష్టాశ్చ పృథివ్యాం సర్వవానరాః."},{"sloka":"ఆప్లవన్తః ప్లవన్తశ్చ గర్జన్తశ్చ ప్లవఙ్గమాః.అభ్యవర్తన్త సుగ్రీవం సూర్యమభ్రగణా ఇవ৷৷4.39.40৷৷"},{"sloka":"కుర్వాణా బహుశబ్దాంశ్చ ప్రహృష్టా బాహుశాలినః.శిరోభిర్వానరేన్ద్రాయ సుగ్రీవాయ న్యవేదయన్৷৷4.39.41৷৷"},{"sloka":"అపరే వానరశ్రేష్ఠాస్సఙ్గమ్య చ యథోచితమ్.సుగ్రీవేణ సమాగమ్య స్థితాః ప్రాఞ్జలయ స్తదా৷৷4.39.42৷৷"},{"sloka":"సుగ్రీవస్త్వరితో రామే సర్వాంస్తాం వానరరర్షభాన్.నివేదయిత్వా ధర్మజ్ఞః స్థితః ప్రాఞ్జలిరబ్రవీత్৷৷4.39.43৷৷"},{"sloka":"యథాసుఖం పర్వతనిఝరేషువనేషు సర్వేషు చ వానరేన్ద్రాః.నివేశయిత్వా విధివద్బలానిబలం బలజ్ఞః ప్రతిపత్తుమీష్టే৷৷4.39.44৷৷"}]