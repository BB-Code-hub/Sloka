[{"sloka":"[Lakshmana speaks to Hanuman the purpose of their arrival at Rishyamuka --- Hanuman takes Rama and Lakshmana on his shoulders to Sugriva]తతః ప్రహృష్టౌ హనుమాన్కృత్యవానితి తద్వచః.శ్రుత్వా మధురసమ్భాషం  సుగ్రీవం మనసా గతః4.4.1৷৷"},{"sloka":"భవ్యో రాజ్యాగమస్తస్య సుగ్రీవస్య మహాత్మనః. యదయం కృత్యవాన్ప్రాప్తః కృత్యం చైతదుపాగతమ్4.4.2৷৷"},{"sloka":"తతః పరమసంహృష్టో హనుమాన్ ప్లవగర్షభః.ప్రత్యువాచ తతో వాక్యం రామం వాక్యవిశారదః4.4.3৷৷"},{"sloka":"కిమిర్థం త్వం వనం ఘోరం పమ్పాకాననమణ్డితమ్.ఆగతస్సానుజో దుర్గం నానావ్యాళమృగాయుతమ్4.4.4৷৷"},{"sloka":"తస్య తద్వచనం శ్రుత్వా లక్ష్మణో రామచోదితః.ఆచచక్షే మహాత్మానం రామం దశరథాత్మజమ్4.4.5৷৷"},{"sloka":"రాజా దశరథో నామ ద్యుతిమాన్ధర్మవత్సలః.చాతుర్వర్ణ్యం స్వధర్మేణ నిత్యమేవాభ్యపాలయత్4.4.6৷৷"},{"sloka":"న ద్వేష్టా విద్యతే తస్య న చ స ద్వేష్టి కఞ్చన.స చ సర్వేషు భూతేషు పితామహ ఇవాపరః4.4.7৷৷అగ్నిష్టోమాదిభిర్యజ్ఞైరిష్టవానాప్తదక్షిణైః."},{"sloka":"తస్యాయం పూర్వజః పుత్రో రామో నామ జనైః శ్రుతః৷৷4.4.8৷৷శరణ్యస్సర్వభూతానాం పితుర్నిర్దేశపారగః."},{"sloka":"వీరో దశరథస్యాయం పుత్రాణాం గుణవత్తమః৷৷4.4.9৷৷రాజలక్షణసమ్పన్నస్సమ్యుక్తో రాజసమ్పదా.రాజ్యాద్భ్రష్టో వనే వస్తుం మయా సార్ధమిహాగతః4.4.10৷৷"},{"sloka":"భార్యయా చ మహాతేజాస్సీతయానుగతో వశీ.దినక్షయే మహాతేజాః ప్రభయేవ దివాకరః4.4.11৷৷"},{"sloka":"అహమస్యావరో భ్రాతా గుణైర్దాస్యముపాగతః.కృతజ్ఞస్య బహుజ్ఞస్య లక్ష్మణో నామ నామతః4.4.12৷৷"},{"sloka":"సుఖార్హస్య మహార్హస్య సర్వభూతహితాత్మనః.ఐశ్వర్యేణ చ హీనస్య వనవాసాశ్రితస్య చ4.4.13৷৷రక్షసాపహృతా భార్యా రహితే కామరూపిణా.తచ్చ న జ్ఞాయతే రక్షః పత్నీ యేనాస్య సా హృతా4.4.14৷৷"},{"sloka":"దనుర్నామ దితేః పుత్రశ్శాపాద్రాక్షసతాం గతః.ఆఖ్యాతస్తేన సుగ్రీవస్సమర్థో వానరర్షభః4.4.15৷৷"},{"sloka":"స జ్ఞాస్యతి మహావీర్యస్తవ భార్యాపహారిణమ్.ఏవముక్త్వా దనుస్స్వర్గం భ్రాజమానో గతస్సుఖమ్4.4.16৷৷"},{"sloka":"ఏతత్తే సర్వమాఖ్యాతం యథా తథ్యేన పృచ్ఛతః.అహం చైవ హి రామశ్చ సుగ్రీవం శరణం గతౌ4.4.17৷৷"},{"sloka":"ఏష దత్త్వా చ విత్తాని ప్రాప్య చానుత్తమం యశః.లోకనాథః పురా భూత్వా సుగ్రీవం నాథమిచ్ఛతి4.4.18৷৷"},{"sloka":"పితా యస్య పురా హ్యాసీచ్ఛరణ్యో ధర్మవత్సలః.తస్య పుత్రశ్శరణ్యశ్చ సుగ్రీవం శరణం గతః4.4.19৷৷"},{"sloka":"సర్వలోకస్య ధర్మాత్మా శరణ్యశ్శరణం పురా.గురుర్మే రాఘవస్సోయం సుగ్రీవం శరణం గతః4.4.20৷৷"},{"sloka":"యస్య ప్రసాదే సతతం ప్రసీదేయురిమాః ప్రజాః.స రామో వానరేన్ద్రస్య ప్రసాదమభికాఙ్క్షతే. 4.4.21৷৷"},{"sloka":"యేన సర్వగుణోపేతాః పృథివ్యాం సర్వపార్థివాః.మానితాస్సతతం రాజ్ఞా సదా దశరథేన వై4.4.22తస్యాయం పూర్వజః పుత్రస్త్రిషు లోకేషు విశ్రుతః.సుగ్రీవం వానరేన్ద్రం తు రామశ్శరణమాగతః4.4.23৷৷"},{"sloka":"శోకాభిభూతే రామే తు శోకార్తే శరణం గతే.కర్తుమర్హతి సుగ్రీవః ప్రసాదం హరియూధపః4.4.24৷৷"},{"sloka":"ఏవం బ్రువాణం సౌమిత్రిం కరుణం సాశ్రులోచనమ్.హనుమాన్ప్రత్యువాచేదం వాక్యం వాక్యవిశారదః4.4.25৷৷"},{"sloka":"ఈదృశా బుద్ధిసమ్పన్నా జితక్రోధా జితేన్ద్రియాః.ద్రష్టవ్యా వానరేన్ద్రేణ దిష్ట్యా దర్శనమాగతాః4.4.26৷৷"},{"sloka":"స హి రాజ్యాత్పరిభ్రష్టః కృతవైరశ్చ వాలినా.హృతదారో వనే త్యక్తో భ్రాత్రా వినికృతో భృశమ్4.4.27৷৷"},{"sloka":"కరిష్యతి స సాహాయ్యం యువయోర్భాస్కరాత్మజః.సుగ్రీవస్సహ చాస్మాభి స్సీతాయాః పరిమార్గణే4.4.28৷৷"},{"sloka":"ఇత్యేవముక్త్వా హనుమాన్ శ్లక్ష్ణం మధురయా గిరా.బభాషే సోభిగచ్ఛేమ సుగ్రీవమితి రాఘవమ్4.4.29৷৷"},{"sloka":"ఏవం బ్రువాణం ధర్మాత్మా హనుమన్తం స లక్ష్మణః.ప్రతిపూజ్య యథాన్యాయమిదం ప్రోవాచ రాఘవమ్4.4.30৷৷"},{"sloka":"కపిః కథయతే హృష్టో యథాయం మారుతాత్మజః.కృత్యవాంత్సోపి సమ్ప్రాప్తః కృతకృత్యోసి రాఘవ!4.4.31৷৷"},{"sloka":"ప్రసన్నముఖవర్ణశ్చ వ్యక్తం హృష్టశ్చ భాషతే.నానృతం వక్ష్యతే వీరో హనుమాన్మారుతాత్మజః4.4.32৷৷"},{"sloka":"తతస్స తు మహాప్రాజ్ఞో హనుమాన్మారుతాత్మజః.జగామాదాయ తౌ వీరౌ హరిరాజాయ రాఘవౌ4.4.33৷৷"},{"sloka":"భిక్షురూపం పరిత్యజ్య వానరం రూపమాస్థితః.పృష్ఠమారోప్య తౌ వీరౌ జగామ కపికుఞ్జరః4.4.34৷৷"},{"sloka":"స తు విపులయశాః కపిప్రవీరఃపవనసుతః కృతకృత్యవత్ప్రహృష్టః.గిరివరమురువిక్రమః ప్రయాత-స్స శుభమతిస్సహ రామలక్ష్మణాభ్యామ్4.4.35৷৷"}]