[{"sloka":"[Sugriva asks the army to move eastward --- description of eastern direction.]అథ రాజా సమృద్ధార్థస్సుగ్రీవః ప్లవగేశ్వరః.ఉవాచ నరశార్దూలం రామం పరబలార్దనమ్৷৷4.40.1৷৷"},{"sloka":"ఆగతా వినివిష్టాశ్చ బలినః కామరూపిణః.వానరా వారణేన్ద్రభా: యే మద్విషయవాసినః৷৷4.40.2৷৷"},{"sloka":"త ఇమే బహువిక్రాన్తైర్హరిభిర్భీమవిక్రమైః.ఆగతా వానరా ఘోరా దైత్యదానవసన్నిభాః৷৷4.40.3৷৷"},{"sloka":"ఖ్యాతకర్మాపదానాశ్చ బలవన్తో జితక్లమాః.పరాక్రమేషు విఖ్యాతా వ్యవసాయేషు చోత్తమాః৷৷4.40.4৷৷పృథివ్యమ్బుచరా రామ! నానానగనివాసినః.కోట్యగ్రశ ఇమే ప్రాప్తా వానరాస్తవ కిఙ్కరాః৷৷4.40.5৷৷"},{"sloka":"నిదేశవర్తినస్సర్వే సర్వే గురుహితే రతాః.అభిప్రేతమనుష్ఠాతుం తవ శక్ష్యన్త్యరిన్దమ৷৷4.40.6৷৷"},{"sloka":"త ఇమే బహుసాహస్రైరనీకై భీమవిక్రమైః.ఆగతా వానరా ఘోరా దైత్యదానవసన్నిభా:৷৷4.40.7৷৷"},{"sloka":"యన్మన్యసే నరవ్యాఘ్ర ప్రాప్తకాలం తదుచ్యతామ్.తత్సైన్యం త్వద్వశే యుక్తమాజ్ఞాపయితుమర్హసి৷৷4.40.8৷৷"},{"sloka":"కామమేషామిదం కార్యం విదితం మమ తత్త్వతః.తథాపి తు యథాతత్త్వమాజ్ఞాపయితుమర్హసి৷৷4.40.9৷৷"},{"sloka":"ఇతి బ్రువాణం సుగ్రీవం రామో దశరథాత్మజః.బాహుభ్యాం సమ్పరిష్వజ్య ఇదం వచనమబ్రవీత్৷৷4.40.10৷৷"},{"sloka":"జ్ఞాయతాం మమ వైదేహీ యది జీవతి వా న వా.స చ దేశో మహాప్రాజ్ఞ! యస్మిన్వసతి రావణః৷৷4.40.11৷৷"},{"sloka":"అధిగమ్య తు వైదేహీం నిలయం రావణస్య చ.ప్రాప్తకాలం విధాస్యామి తస్మిన్కాలే సహ త్వయా৷৷4.40.12৷৷"},{"sloka":"నాహమస్మిన్ ప్రభుః కార్యే వానరేశ! న లక్ష్మణః.త్వమస్య హేతుః కార్యస్య ప్రభుశ్చ ప్లవగేశ్వర!৷৷4.40.13৷৷"},{"sloka":"త్వమేవాజ్ఞాపయ విభో! మమ కార్యవినిశ్చయమ్.త్వం హి జానాసి యత్కార్యం మమ వీర! న సంశయః৷৷4.40.14৷৷"},{"sloka":"సుహృద్వితీయో విక్రాన్తః ప్రాజ్ఞః కాలవిశేషవిత్.భవానస్మధ్దితే యుక్త స్సుకృతార్థోర్థవిత్తమః৷৷4.40.15৷৷"},{"sloka":"ఏవముక్తస్తు సుగ్రీవో వినతం నామ యూథపమ్.అబ్రవీద్రామసాన్నిధ్యే లక్ష్మణస్య చ ధీమతః৷৷4.40.16৷৷శైలాభం మేఘనిర్ఘోషమూర్జితం ప్లవగేశ్వరః."},{"sloka":"సోమసూర్యాత్మజై స్సార్ధం వానరైర్వానరోత్తమ৷৷4.40.17৷৷దేశకాలనయైర్యుక్తః కార్యా కార్యవినిశ్చయే.వృతశ్శతసహశ్రేణ వానరాణాం తరస్వినామ్৷৷4.40.18৷৷అధిగచ్ఛ దిశం పూర్వాం సశైలవనకాననామ్."},{"sloka":"తత్ర సీతాం చ వైదేహీం నిలయం రావణస్య చ৷৷4.40.19৷৷మార్గధ్వం గిరిశృఙ్గేషు వనేషు చ నదీషు చ."},{"sloka":"నదీం భాగీరథీం రమ్యాం సరయూం కౌశికీం తథా৷৷4.40.20৷৷కాలిన్దీం యమునాం రమ్యాం యామునం చ మహాగిరిమ్.సరస్వతీం చ సిన్ధుం చ శోణం మణినిభోదకమ్৷৷4.40.21৷৷మహీం కాలమహీం చైవ శైలకాననశోభితామ్.బ్రహ్మమాలాన్విదేహాంశ్చ మాలవాన్కాలికోసలాన్৷৷4.40.22৷৷మాగధాంశ్చ మహాగ్రామాన్పుణ్డ్రాంన్వఙ్గాం స్తథైవ చ.పత్తనం కోశకారాణాం భూమిం చ రజతాకరామ్৷৷4.40.23৷৷"},{"sloka":"సర్వమేతద్విచేతవ్యం మృగయద్భిస్తతస్తతః.రామస్య దయితాం భార్యాం సీతాం దశరథస్నుషామ్৷৷4.40.24৷৷"},{"sloka":"సముద్రమవగాఢాంశ్చ పర్వతాన్పత్తనాని చ.మన్దరస్య చ యే కోటిం సంశ్రితాః కేచిదాయతామ్৷৷4.40.25৷৷కర్ణప్రావరణాశ్చైవ తథా చాప్యోష్ఠకర్ణకాః.ఘోరలోహముఖాశ్చైవ జవనాశ్చైకపాదకాః৷৷4.40.26৷৷అక్షయా బలవన్తశ్చ పురుషాః పురుషాదకాః.కిరాతాః కర్ణ చూడాశ్చ హేమాఙ్గా: ప్రియదర్శనాః৷৷4.40.27৷৷ఆమమీనాశనాస్తత్ర కిరాతా ద్వీపవాసినః.అన్తర్జలచరా ఘోరా నరవ్యాఘ్రా ఇతి శృతాః৷৷4.40.28৷৷ఏతేషామాశ్రయాస్సర్వే విచేయాః కావనౌకసః.గిరిభిర్యే చ గమ్యన్తే ప్లవనేన ప్లవేన చ৷৷4.40.29৷৷"},{"sloka":"రత్నవన్తం యవద్వీపం సప్తరాజ్యోపశోభితమ్.సువర్ణరూప్యకం చైవ సువర్ణాకరమణ్డితమ్৷৷4.40.30৷৷యవద్వీపమతిక్రమ్య శిశిరో నామ పర్వతః.దివం స్పృశతి శృఙ్గేణ దేవదానవసేవితః৷৷4.40.31৷৷ఏతేషాం గిరిదుర్గేషు ప్రపాతేషు వనేషు చ.మార్గధ్వం సహితాస్సర్వే రామపత్నీం యశస్వినీమ్৷৷4.40.32৷৷"},{"sloka":"తతో రక్తజలం శోణమగాధం శీఘ్రగామినమ్.గత్వా పారం సముద్రస్య సిద్ధచారణసేవితమ్৷৷4.40.33৷৷తస్య తీర్థేషు రమ్యేషు విచిత్రేషు వనేషు చ.రావణ స్సహ వైదేహ్యా మార్గితవ్యస్తతస్తతః৷৷4.40.34৷৷"},{"sloka":"తత స్సముద్రద్వీపాంశ్చ సుభీమాన్ద్రష్టుమర్హథ.ఊర్మిమన్తం సముద్రం చ క్రోశన్తమనిలోద్ధతమ్৷৷4.40.35৷৷"},{"sloka":"తత్రాసురా మహాకాయాశ్ఛాయాం గృహ్ణన్తి నిత్యశః.బ్రహ్మణా సమనుజ్ఞాతా దీర్ఘకాలం బుభుక్షితాః৷৷4.40.36৷৷"},{"sloka":"తం కాలమేఘప్రతిమం మహోరగనిషేవితమ్.అభిగమ్య మహానాదం తీర్థేనైవ మహోదధిమ్৷৷4.40.37৷৷తతో రక్తజలం భీమం లోహితం నామ సాగరమ్.గత్వా ప్రేక్ష్యథ తాం చైవ బృహతీం కూటశాల్మలీమ్৷৷4.40.38৷৷"},{"sloka":"గృహం చ వైనతేయస్య నానారత్నవిభూషితమ్.తత్ర కైలాససఙ్కాశం విహితం విశ్వకర్మణా৷৷4.40.39৷৷"},{"sloka":"తత్ర శైలనిభా భీమా మన్దేహా నామ రాక్షసాః.శైలశృఙ్గేషు లమ్బన్తే నానారూపా భయావహాః৷৷4.40.40৷৷"},{"sloka":"తే పతన్తి జలే నిత్యం సూర్యస్యోదయనం ప్రతి.నిహతా బ్రహ్మతేజోభిరహన్యహని రాక్షసాః৷৷4.40.41৷৷అభితప్తాశ్చ సూర్యేణ లమ్బన్తే స్మ పునః పునః."},{"sloka":"తతః పాణ్డురమేఘాభం క్షీరోదం నామ సాగరమ్৷৷4.40.42৷৷గత్వా ద్రక్ష్యథ దుర్ధర్షా ముక్తాహారమివోర్మిభిః."},{"sloka":"తస్య మధ్యే మహాన్ శ్వేతో ఋషభో నామ పర్వతః৷৷4.40.43৷৷దివ్యగన్ధైః కుసుమితై రాజితైశ్చ నగైర్వృతః.సరశ్చ రాజతైః పద్మైర్జ్వలితైర్హేమకేసరైః৷৷4.40.44৷৷నామ్నా సుదర్శనం నామ రాజహంసైస్సమాకులమ్."},{"sloka":"విబుధాశ్చారణా యక్షాః కిన్నరాశ్చాప్సరోగణాః৷৷4.40.45৷৷హృష్టాస్సమభిగచ్ఛన్తి నలినీం తాం రిరంసవః."},{"sloka":"క్షీరోదం సమతిక్రమ్య తదా ద్రక్ష్యథ వానరాః৷৷4.40.46৷৷జలోదం సాగరం శీఘ్రం సర్వభూతభయావహమ్."},{"sloka":"తత్ర తత్కోపజం తేజః కృతం హయముఖం మహత్৷৷4.40.47৷৷అస్యాహుస్తన్మహావేగమోదనం సచరాచరమ్."},{"sloka":"తత్ర విక్రోశతాం నాదో భూతానాం సాగరౌకసామ్৷৷4.40.48৷৷శ్రూయతే చ సమర్థానాం దృష్ట్వా తద్బడబాముఖమ్."},{"sloka":"స్వాదూదస్యోత్తరే దేశే యోజనాని త్రయోదశ৷৷4.40.49৷৷జాతరూపశిలో నామ మహాన్కనకపర్వతః."},{"sloka":"తత్ర చన్ద్రప్రతీకాశం పన్నగం ధరణీధరమ్৷৷4.40.50৷৷పద్మపత్రవిశాలాక్షం తతో ద్రక్ష్యథ వానరాః.ఆసీనం పర్వతస్యాగ్రే సర్వభూతనమస్కృతమ్৷৷4.40.51৷৷సహస్రశిరసం దేవమనన్తం నీలవాససమ్."},{"sloka":"త్రిశిరాః కాఞ్చనః కేతుస్తాలస్తస్య మహాత్మనః৷৷4.40.52৷৷స్థాపితః పర్వతస్యాగ్రే విరాజతి సవేదికః."},{"sloka":"పూర్వస్యాం దిశి నిర్మాణం కృతం తత్ త్రిదశేశ్వరైః৷৷4.40.53৷৷తతః పరం హేమమయ శ్శ్రీమానుదయపర్వతః.తస్య కోటిర్దివం స్పృష్ట్వా శతయోజనమాయతా৷৷4.40.54৷৷జాతరూపమయీ దివ్యా విరాజతి సవేదికా."},{"sloka":"సాలైస్తాలైస్తమాలైశ్చ కర్ణికారైశ్చ పుష్పితైః৷৷4.40.55৷৷జాతరూపమయైర్దివ్యై శ్శోభతే సూర్యసన్నిభైః."},{"sloka":"తత్ర యోజనవిస్తారముచ్ఛ్రితం దశయోజనమ్৷৷4.40.56৷৷శృఙ్గం సౌమనసం నామ జాతరూపమయం ధ్రువమ్."},{"sloka":"తత్రపూర్వం పదం కృత్వా పురా విష్ణుస్త్రివిక్రమే৷৷4.40.57৷৷ద్వితీయం శిఖరే మేరోశ్చకార పురుషోత్తమః."},{"sloka":"త్తరేణ పరిక్రమ్య జమ్బూద్వీపం దివాకరః৷৷4.40.58৷৷దృశ్యో భవతి భూయిష్ఠం శిఖరం తన్మహోచ్ఛ్రయమ్."},{"sloka":"తత్ర వైఖానసా నామ వాలఖిల్యా మహర్షయః৷৷4.40.59৷৷ప్రకాశమానా దృశ్యన్తే సూర్యవర్ణాస్తపస్వినః."},{"sloka":"అయం సుదర్శనో ద్వీపః పురో యస్య ప్రకాశతే৷৷4.40.60৷৷యస్మిం స్తేజశ్చ చక్షుశ్చ సర్వప్రాణభృతామపి."},{"sloka":"శైలస్య తస్య శృఙ్గేషు కన్దరేషు వనేషు చ৷৷4.40.61৷৷రావణస్సహ వైదేహ్యా మార్గితవ్యస్తతస్తతః."},{"sloka":"కాఞ్చనస్య చ శైలస్య సూర్యస్య చ మహాత్మనః৷৷4.40.62৷৷ఆవిష్టా తేజసా సన్ధ్యా పూర్వా రక్తా ప్రకాశతే."},{"sloka":"పూర్వమేతత్కృతం ద్వారం పృథివ్యా భువనస్య చ৷৷4.40.63৷৷సూర్యస్యోదయనం చైవ పర్వా హ్యేషా దిగుచ్యతే."},{"sloka":"తస్య శైలస్య పృష్ఠేషు నిర్ఝరేషు గుహాసు చ৷৷4.40.64৷৷రావణ స్సహ వైదేహ్యా మార్గితవ్యస్తతస్తతః."},{"sloka":"తతః పరమగమ్యా స్యాద్దిక్పూర్వా త్రిదశావృతా৷৷4.40.65৷৷రహితా చన్ద్రసూర్యాభ్యామదృశ్యా తిమిరావృతా."},{"sloka":"శైలేషు తేషు సర్వేషు కన్దరేషు వనేషు చ৷৷4.40.66৷৷యే చ నోక్తా మయా దేశా విచేయా తేషు జానకీ."},{"sloka":"ఏతావద్వానరైశ్శక్యం గన్తుం వానరపుఙ్గవాః৷৷4.40.67৷৷అభాస్కరమమర్యాదం న జానీమస్తతః పరమ్."},{"sloka":"అధిగమ్య తు వైదేహీం నిలయం రావణస్య చ৷৷4.40.68৷৷మాసే పూర్ణే నివర్తధ్వముదయం ప్రాప్య పర్వతమ్."},{"sloka":"ఊర్ధ్వం మాసాన్న వస్తవ్యం వసన్వధ్యో భవేన్మమ৷৷4.40.69৷৷సిద్ధార్థాస్సన్నివర్తధ్వమధిగమ్య తు మైథిలీమ్."},{"sloka":"మహేన్ద్రకాన్తాం వనషణ్డమణ్డితాందిశం చరిత్వా నిపుణేన వానరాః!.అవాప్య సీతాం రఘువంశజప్రియాంతతో నివృత్తాస్సుఖినో భవిష్యథ৷৷4.40.70৷৷"}]