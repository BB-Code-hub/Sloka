[{"sloka":"[Sugriva sends another troop including Hanuaman, Nila, Angada and Jambavan in the southern direction]తతః ప్రస్థాప్య సుగ్రీవస్తన్మహద్వానరం బలమ్.దక్షిణాం ప్రేషయామాస వానరానభిలక్షితాన్৷৷4.41.1৷৷"},{"sloka":"నీల మగ్నిసుతం చైవ హనుమన్తం చ వానరమ్.పితామహసుతం చైవ జామ్బవన్తం మహాబలమ్৷৷4.41.2৷৷సుహోత్రం చ శరారిం చ శరగుల్మం తథైవ చ.గజం గవాక్షం గవయం సుషేణమృషభం తథా৷৷4.41.3৷৷మైన్దం చ ద్వివిదం చైవ విజయం గన్ధమాదనమ్.ఉల్కాముఖమసఙ్గం చ హుతాశనసుతావుభౌ৷৷4.41.4৷৷అఙ్గదప్రముఖాన్వీరాన్వీర: కపిగణేశ్వరః.వేగవిక్రమసమ్పన్నాన్సన్దిదేశ విశేషవిత్৷৷4.41.5৷৷"},{"sloka":"తేషామగ్రేసరం చైవ మహాబలమథాఙ్గదమ్.విధాయ హరివీరాణామాదిశద్దక్షిణాం దిశమ్৷৷4.41.6৷৷"},{"sloka":"యే కేచన సముద్దేశాస్తస్యాం దిశి సుదుర్గమాః.కపీశః కపిముఖ్యానాం స తేషాం తానుదాహరత్৷৷4.41.7৷৷"},{"sloka":"సహస్రశిరసం విన్ధ్యం నానాద్రుమలతాయుతమ్.నర్మదాం చ నదీం రమ్యాం మహోరగనిషేవితామ్৷৷4.41.8৷৷తతో గోదావరీం రమ్యాం కృష్ణవేణీం మహానదీమ్.వరదాం చ మహాభాగాం మహోరగనిషేవితామ్৷৷4.41.9৷৷మేఖలాముత్కలాం చైవ దశార్ణనగరాణ్యపి.ఆశ్వవన్తీమవన్తీం చ సర్వామేవానుపశ్యత৷৷4.41.10৷৷"},{"sloka":"విదర్భానృషికాంశ్చైవ రమ్యాన్మాహిషకానపి.తథా వఙ్గాన్కలిఙ్గాంశ్చ కౌశికాంశ్చ సమన్తతః৷৷4.41.11৷৷అన్వీక్ష్య దణ్డకారణ్యం సపర్వతనదీగుహామ్.నదీం గోదావరీం చైవ సర్వమేవానుపశ్యత৷৷4.41.12৷৷తథైవాన్ధ్రాంశ్చ పుణ్డ్రాంశ్చ చోలాన్పాణ్డ్యాంత్స కేరలాన్."},{"sloka":"అయోముఖశ్చ గన్తవ్యః పర్వతో ధాతుమణ్డితః৷৷4.41.13৷৷విచిత్రశిఖర శ్శ్రీమాంశ్చిత్రపుష్పితకాననః.సచన్దనవనోద్దేశో మార్గితవ్యో మహాగిరిః৷৷4.41.14৷৷"},{"sloka":"తతస్తామాపగాం దివ్యాం ప్రసన్నసలిలాం శివామ్.తత్ర ద్రక్ష్యథ కావేరీం విహితామప్సరోగణైః৷৷4.41.15৷৷"},{"sloka":"తస్యాసీనం నగస్యాగ్రే మలయస్య మహౌజసమ్.ద్రక్ష్యథాదిత్యసఙ్కాశమగస్త్యమృషిసత్తమమ్৷৷4.41.16৷৷"},{"sloka":"తతస్తేనాభ్యనుజ్ఞాతాః ప్రసన్నేన మహాత్మనా.తామ్రపర్ణీం గ్రాహజుష్టాం తరిష్యథ మహానదీమ్৷৷4.41.17৷৷"},{"sloka":"సా చన్దనవనైర్దివ్యై ప్రచ్ఛన్నా ద్వీపశాలినీ.కాన్తేవ యువతి: కాన్తాం సముద్రమవగాహతే৷৷4.41.18৷৷"},{"sloka":"తతో హేమమయం దివ్యం ముక్తామణివిభూషితమ్.యుక్తం కవాటం పాణ్డ్యానాం గతా ద్రక్ష్యథ వానరాః৷৷4.41.19৷৷"},{"sloka":"తతస్సముద్రమాసాద్య సమ్ప్రధార్యార్థనిశ్చయమ్.అగస్త్యేనాన్తరే తత్ర సాగరే వినివేశితః৷৷4.41.20৷৷చిత్రనానానగః శ్రీమాన్మహేన్ద్ర: పర్వతోత్తమః.జాతరూపమయః శ్రీమానవగాఢో మహార్ణవమ్৷৷4.41.21৷৷"},{"sloka":"నానావిధైర్నగై స్సర్వైలతాభిశ్చోపశోభితమ్.దేవర్షియక్షప్రవరైరప్సరోభిశ్చ సేవితమ్৷৷4.41.22৷৷సిద్ధచారణసఙ్ఘైశ్చ ప్రకీర్ణం సమనోరమమ్.తముపైతి సహస్రాక్షః సదా పర్వసు పర్వసు৷৷4.41.23৷৷"},{"sloka":"ద్వీపస్తస్యాపరే పారే శతయోజనమాయతః.అగమ్యో మానుషైర్దీప్తస్తం మార్గధ్వం సమన్తతః৷৷4.41.24৷৷"},{"sloka":"తత్ర సర్వాత్మనా సీతా మార్గితవ్యా విశేషతః.స హి దేశస్తు వధ్యస్య రావణస్య దురాత్మనః৷৷4.41.25৷৷రాక్షసాధిపతేర్వాసస్సహస్రాక్షసమద్యుతేః."},{"sloka":"దక్షిణస్య సముద్రస్య మధ్యే తస్య తు రాక్షసీ৷৷4.41.26৷৷అఙ్గారకేతి విఖ్యాతా ఛాయామాకృష్య భోజినీ."},{"sloka":"ఏవం నిస్సంశయాన్కృత్వా సంశయాన్నష్టసంశయాః৷৷4.41.27৷৷మృగయధ్వం నరేన్ద్రస్య పత్నీమమితతేజసః."},{"sloka":"తమతిక్రమ్య లక్ష్మీవాన్సముద్రే శతయోజనే৷৷4.41.28৷৷గిరిః పుష్పితకో నామ సిద్ధచారణసేవితః."},{"sloka":"చన్ద్రసూర్యాంశుసఙ్కాశస్సాగరామ్బుసమావృతః৷৷4.41.29৷৷భ్రాజతే విపులైశ్శృఙ్గైరమ్బరం విలిఖన్నివ."},{"sloka":"తస్యైకం కాఞ్చనం శృఙ్గం సేవతేయం దివాకరః৷৷4.41.30৷৷శ్వేతం రాజతమేకం చ సేవతేయం నిశాకరః.న తం కృతఘ్నాః పశ్యన్తి న నృశంసా న నాస్తికాః৷৷4.41.31৷৷"},{"sloka":"ప్రణమ్య శిరసా శైలం తం విమార్గత వానరాః.తమతిక్రమ్య దుర్ధర్ష స్సూర్యవాన్నామ పర్వతః৷৷4.41.32৷৷అధ్వనా దుర్విగాహేన యోజనాని చతుర్దశ."},{"sloka":"తతస్తమప్యతిక్రమ్య వైద్యుతో నామ పర్వతః৷৷4.41.33.సర్వకామఫలైర్వృక్షై స్సర్వకాలమనోహరైః."},{"sloka":"తత్ర భుక్త్వా వరార్హాణి మూలాని చ ఫలాని చ৷৷4.41.34৷৷మధూని పీత్వా ముఖ్యాని పరం గచ్ఛత వానరాః."},{"sloka":"తత్ర నేత్రమనఃకాన్తః కుఞ్జరో నామ పర్వతః৷৷4.41.35৷৷అగస్త్యభవనం యత్ర నిర్మితం విశ్వకర్మణా."},{"sloka":"తత్ర యోజనవిస్తారముచ్ఛ్రితం దశయోజనమ్৷৷4.41.36৷৷శరణం కాఞ్చనం దివ్యం నానారత్నవిభూషితమ్."},{"sloka":"తత్ర భోగవతీ నామ సర్పాణామాలయః పురీ৷৷4.41.37৷৷విశాలకక్ష్యా దుర్ధర్షా సర్వతః పరిరక్షితా.రక్షితా పన్నగైర్ఘోరైస్తీక్ష్ణదష్ట్రైరైర్మహావిషైః৷৷4.41.38৷৷సర్పరాజో మహాప్రాజ్ఞో యస్యాం వసతి వాసుకిః."},{"sloka":"నిర్యాయ మార్గితవ్యా చ సా చ భోగవతీ పురీ৷৷4.41.39৷৷తత్ర చానన్తరా దేశా యే కేచన సుసమ్వృతాః."},{"sloka":"తం చ దేశమతిక్రమ్య మహానృషభసంస్థితః৷৷4.41.40৷৷సర్వరత్నమయః శ్రీమాన్ ఋషభో నామ పర్వతః."},{"sloka":"గోశీర్షకం పద్మకం చ హరిశ్యామం చ చన్దనమ్৷৷4.41.41৷৷దివ్యముత్పద్యతే యత్ర తచ్చైవాగ్నిసమప్రభమ్."},{"sloka":"న తు తచ్చన్దనం దృష్టవా స్ప్రష్టవ్యం చ కదాచన৷৷4.41.42৷৷రోహితా నామ గన్ధర్వా ఘోరా రక్షన్తి తద్వనమ్."},{"sloka":"తత్ర గన్ధర్వపతయః పఞ్చ సూర్యసమప్రభాః৷৷4.41.43৷৷శైలూషో గ్రామణీ శ్శిగ్రు శ్శుభ్రో బభ్రుస్తథైవ చ.రవిసోమాగ్నివపుషాం నివాసః పుణ్యకర్మణామ్৷৷4.41.44৷৷"},{"sloka":"అన్తే పృథివ్యా దుర్ధర్షాస్తత్ర స్వర్గజితః స్థితాః.తతః పరం న వస్సేవ్యః పితృలోక స్సుదారుణః৷৷4.41.45৷৷"},{"sloka":"రాజధానీ యమస్యైషా కష్టేన తమసా వృతా.ఏతావదేవ యుష్మాభిర్వీరా వానరపుఙ్గవాః!৷৷4.41.46৷৷శక్యం విచేతుం గన్తుం వా నాతో గతిమతాం గతిః."},{"sloka":"సర్వమేతత్సమాలోక్య యచ్చాన్యదపి దృశ్యతే৷৷4.41.47৷৷గతిం విదిత్వా వైదేహ్యా స్సన్నివర్తితుమర్హథ."},{"sloka":"యస్తు మాసాన్నివృత్తోగ్రే దృష్టా సీతేతి వక్ష్యతి৷৷4.41.48৷৷మత్తుల్యవిభవో భోగై స్సుఖం స విహరిష్యతి."},{"sloka":"తతః ప్రియతరో నాస్తి మమ ప్రాణాద్విశేషతః৷৷4.41.49৷৷కృతాపరాధో బహుశో మమ బన్ధుర్భవిష్యతి."},{"sloka":"అమితబలపరాక్రమా భవన్తోవిపులగుణేషు కులేషు చ ప్రసూతాః.మనుజపతిసుతాం యథా లభధ్వంతదధిగుణం పురుషార్థమారభధ్వమ్৷৷4.41.50৷৷"}]