[{"sloka":"[Sugriva sends the next contingent in the northern direction towards the Himalayas --- countries and places in the north described.]తతస్సన్దిశ్య సుగ్రీవశ్శ్వశురం పశ్చిమాం దిశమ్.వీరం శతవలిం నామ వానరం వానరర్షభః৷৷4.43.1৷৷"},{"sloka":"ఉవాచ రాజా ధర్మజ్ఞస్సర్వవానరసత్తమమ్.వాక్యమాత్మ హితం చైవ రామస్య చ హితం తథా৷৷4.43.2৷৷"},{"sloka":"వృతశ్శతసహస్రేణ త్వద్విధానాం వనౌకసామ్.వైవస్వతసుతైస్సార్ధం ప్రతిష్ఠస్వ స్వమన్త్రిభిః৷৷4.43.3৷৷"},{"sloka":"దిశం హ్యుదీచీం విక్రాన్తాం హిమశైలావతంసకామ్.సర్వతః పరిమార్గధ్వం రామపత్నీమనిన్దితామ్৷৷4.43.4৷৷"},{"sloka":"అస్మిన్కార్యేవినిర్వృత్తే కృతే దాశరథేః ప్రియే.ఋణాన్ముక్తా భవిష్యామః కృతార్థార్థవిదాం వరాః৷৷4.43.5৷৷"},{"sloka":"కృతం హి ప్రియమస్మాకం రాఘవేణ మహాత్మనా.తస్య చేత్ప్రతికారోస్తి సఫలం జీవితం భవేత్৷৷4.43.6৷৷"},{"sloka":"అర్థినః కార్యనిర్వృత్తిమకర్తురపి యశ్చరేత్.తస్య స్యాత్సఫలం జన్మ కిం పునః పూర్వకారిణః৷৷4.43.7৷৷"},{"sloka":"ఏతాం బుద్ధిమవస్థాయ దృశ్యతే జానకీ యథా.తథా భవద్భిః కర్తవ్యమస్మత్ప్రియహితైషిభిః৷৷4.43.8৷৷"},{"sloka":"అయం హి సర్వభూతానాం మాన్యస్తు నరసత్తమః.అస్మాసు చాగత: ప్రీతీ రామః పరపురఞ్జయః৷৷4.43.9৷৷"},{"sloka":"ఇమాని వనదుర్గాణి నద్యశ్శైలాన్తరాణి చ.భవన్తః పరిమార్గన్తు బుద్ధివిక్రమసమ్పదా৷৷4.43.10৷৷"},{"sloka":"తత్ర మ్లేచ్ఛాన్పులిన్దాంశ్చ శూరసేనాంస్తథైవ చ.ప్రస్థలాన్భరతాంశ్చైవ కురూంశ్చ సహ మద్రకైః৷৷4.43.11৷৷కామ్బోజాన్యవనాం శ్చైవ శకానారట్టకానపి.బాహ్లీకానృషికాం శ్చైవ పౌరవానథ టఙ్కణాన్৷৷4.43.12৷৷చీనాన్పరమచీనాంశ్చ నీహారాంశ్చ పునః పునః.అన్విష్యదరదాంశ్చైవ హిమవన్తం తథైవ చ৷৷4.43.13৷৷"},{"sloka":"లోధ్రపద్మకషణ్డేషు దేవదారువనేషు చ.రావణస్సహ వైదేహ్యా మార్గితవ్యస్తతస్తతః৷৷4.43.14৷৷"},{"sloka":"తతస్సోమాశ్రమం గత్వా దేవగన్ధర్వసేవితమ్.కాలం నామ మహాసానుం పర్వతం తు గమిష్యథ৷৷4.43.15৷৷"},{"sloka":"మహత్సు తస్య శైలస్య నిర్దరేషు గుహాసు చ.విచినుధ్వం మహాభాగాం రామపత్నీంతతస్తతః৷৷4.43.16৷৷"},{"sloka":"తమతిక్రమ్య శైలేన్ద్రం హేమగర్భం మహాగిరిమ్.తతస్సుదర్శనం నామ గన్తుమర్హథ పర్వతమ్৷৷4.43.17৷৷"},{"sloka":"తతో దేవసఖో నామ పర్వతః పతగాలయః.నానాపక్షిగణాకీర్ణో వివిధద్రుమభూషితః৷৷4.43.18৷৷"},{"sloka":"తస్య కాననషణ్డేషు నిర్ఘరేషు గుహాసు చ.రావణస్సహ వైదేహ్యా మార్గితవ్యస్తతస్తతః৷৷4.43.19৷৷"},{"sloka":"తమతిక్రమ్య చాకాశం సర్వతశ్శతయోజనమ్.అపర్వతనదీవృక్షం సర్వసత్త్వవివర్జితమ్৷৷4.43.20৷৷"},{"sloka":"తం తు శీఘ్రమతిక్రమ్య కాన్తారం రోమహర్షణమ్.కైలాసం పాణ్డురం శైలం ప్రాప్య హృష్టా భవిష్యథ৷৷4.43.21৷৷"},{"sloka":"తత్ర పాణ్డురమేఘాభం జామ్బూనదపరిష్కృతమ్.కుబేరభవనం రమ్యం నిర్మితం విశ్వకర్మణా৷৷4.43.22৷৷"},{"sloka":"విశాలా నలినీ యత్ర ప్రభూతకమలోత్పలా.హంసకారణ్డవాకీర్ణాప్సరోగణసేవితా৷৷4.43.23৷৷"},{"sloka":"తత్ర వైశ్రవణో రాజా సర్వభూతనమస్కృతః.ధనదో రమతే శ్రీమాన్గుహ్యకైస్సహ యక్షరాట్৷৷4.43.24৷৷"},{"sloka":"తస్య చన్ద్రనికాశేషు పర్వతేషు గుహాసు చ.రావణః సహ వైదేహ్యా మార్గితవ్యస్తతస్తతః৷৷4.43.25৷৷"},{"sloka":"క్రౌఞ్చం తు గిరిమాసాద్య బిలం తస్య సుదుర్గమమ్.అప్రమత్తై: ప్రవేష్టవ్యం దుష్ప్రవేశం హి తత్స్మృతమ్৷৷4.43.26৷৷"},{"sloka":"వసన్తి హి మహాత్మానస్తత్ర సూర్యసమప్రభాః.దేవైరప్యర్చితా స్సమ్యగ్దేవరూపా మహర్షయః৷৷4.43.27৷৷"},{"sloka":"క్రౌఞ్చస్య తు గుహాశ్చాన్యా స్సానూనిశిఖరాణి చ.నిర్దరాశ్చ నితమ్బాశ్చ విచేతవ్యా స్తతస్తతః৷৷4.43.28৷৷కౌఞ్చస్య శిఖరం చాపి నిరీక్ష్య చ తతస్తతః."},{"sloka":"అవృక్షం కామశైలం చ మానసం విహగాలయమ్.న గతిస్తత్ర భూతానాం దేవదానవ రక్షసామ్৷৷4.43.29৷৷"},{"sloka":"స చ సర్వైర్విచేతవ్యస్ససానుప్రస్థభూధరః.క్రౌఞ్చం గిరిమతిక్రమ్య మైనాకో నామ పర్వతః৷৷4.43.30৷৷"},{"sloka":"మయస్య భవనం యత్ర దానవస్య స్వయం కృతమ్৷৷4.43.31৷৷మైనాకస్తు విచేతవ్య స్ససానుప్రస్థకన్దరః.స్త్రీణామశ్వముఖీనాం తు నికేతాస్తత్ర తత్ర తు৷৷4.43.32৷৷"},{"sloka":"తం దేశం సమతిక్రమ్య ఆశ్రమం సిద్ధసేవితమ్.సిద్ధా వైఖానసాస్తత్ర వాలఖిల్యాశ్చ తాపసాః৷৷4.43.33৷৷"},{"sloka":"వన్ద్యాస్తే తు తపస్సిద్ధాస్తపసా వీతకల్మషాః.ప్రష్టవ్యా చాపి సీతాయాః ప్రవృత్తిర్వినయాన్వితైః৷৷4.43.34৷৷"},{"sloka":"హేమపుష్కరసఞ్ఛన్నం తస్మిన్ వైఖానసం సరః.తరుణాదిత్యసఙ్కాశైర్హంసైర్విచరితం శుభైః৷৷4.43.35৷৷"},{"sloka":"ఔపవాహ్యః కుబేరస్య సార్వభౌమ ఇతి స్మృతః.గజః పర్యేతి తం దేశం సదా సహ కరేణుభిః৷৷4.43.36৷৷"},{"sloka":"తత్సరస్సమతిక్రమ్య నష్టచన్ద్రదివాకరమ్.అనక్షత్రగణం వ్యోమ నిష్పయోదమనాదితమ్৷৷4.43.37৷৷"},{"sloka":"గభస్తిభిరివార్కస్య స తు దేశః ప్రకాశతే.విశ్రామ్యద్భిస్తపస్సిద్ధైర్దేవకల్పైః స్వయంప్రభైః৷৷4.43.38৷৷"},{"sloka":"తం తు దేశమతిక్రమ్య శైలోదా నామ నిమ్నగా.ఉభయోస్తీరయోస్తస్యాః కీచకా నామ వేణవః৷৷4.43.39৷৷తే నయన్తి పరం తీరం సిద్ధాన్ప్రత్యానయన్తి చ."},{"sloka":"ఉత్తరాః కురవస్తత్ర కృతపుణ్యప్రతిశ్రయాః৷৷4.43.40৷৷తతః కాఞ్చనపద్మాభిః పద్భినీభిః కృతోదకాః.నీలవైడూర్యపత్రాభిర్నద్యస్తత్ర సహస్రశః৷৷4.43.41৷৷రక్తోత్పలవనైశ్చాత్ర మణ్డితాశ్చ హిరణ్మయైః."},{"sloka":"తరుణాదిత్యసఙ్కాశైర్భాన్తి తత్ర జలాశయాః৷৷4.43.42৷৷మహార్హమణిరత్నైశ్చ కాఞ్చనప్రభకేసరైః.నిలోత్పలవనైశ్చిత్రై స్స దేశ స్సర్వతో వృతః৷৷4.43.43৷৷నిస్తులాభిశ్చ ముక్తాభిర్మణిభిశ్చ మహాధనైః."},{"sloka":"ఉద్భూతపులినాస్తత్ర జాతరూపైశ్చ నిమ్నగాః.సర్వరత్నమయైశ్చిత్రైరవగాఢా నగోత్తమైః৷৷4.43.44৷৷జాతరూపమయైశ్చాపి హుతాశనసమప్రభైః."},{"sloka":"నిత్యపుష్పఫలాస్తత్ర నగాః పత్త్రరథాకులాః৷৷4.43.45৷৷దివ్యగన్ధరసస్పర్శాః సర్వాన్కామాన్ స్రవన్తి చ.నానాకారాణి వాసాంసి ఫలన్త్యన్యే నగోత్తమాః৷৷4.43.46৷৷"},{"sloka":"ముక్తా వైఢూర్యచిత్రాణి భూషణాని తథైవ చ.స్త్రీణాం చాప్యనురూపాణి పురుషాణాం తథైవ చ৷৷4.43.47৷৷సర్వర్తుసుఖ సేవ్యాని ఫలన్త్యన్యే నగోత్తమాః.మహార్హాణి విచిత్రాణి హైమాన్యన్యే నగోత్తమాః৷৷4.43.48৷৷"},{"sloka":"శయనాని ప్రసూయన్తే చిత్రాస్తరణవన్తి చ.మనఃకాన్తాని మాల్యాని ఫలన్త్యత్రాపరే ద్రుమాః৷৷4.43.49৷৷"},{"sloka":"పానాని చ మహార్హాణి భక్ష్యాణి వివిధాని చ.స్త్రియశ్చ గుణసమ్పన్నా రూపయౌవనలక్షితాః৷৷4.43.50৷৷"},{"sloka":"గన్ధర్వాః కిన్నరాస్సిద్ధా నాగా విద్యాధరాస్తథా.రమన్తే సతతం స్తత్ర నారీభిర్భాస్కరప్రభాః৷৷4.43.51৷৷"},{"sloka":"సర్వే సుకృతకర్మాణ స్సర్వే రతిపరాయణాః.సర్వే కామార్థసహితా వసన్తి సహయోషితః৷৷4.43.52৷৷"},{"sloka":"గీతవాదిత్రనిర్ఘోష స్సోత్కృష్టహసితస్వనః.శ్రూయతే సతతం తత్ర సర్వభూతమనోహరః৷৷4.43.53৷৷"},{"sloka":"తత్ర నాముదితః కశ్చిన్నాస్తి కశ్చిదసత్ప్రియః.అహన్యహని వర్ధన్తే గుణాస్తత్ర మనోరమాః৷৷4.43.54৷৷"},{"sloka":"సమతిక్రమ్య తం దేశముత్తరః పయసాం నిధిః.తత్ర సోమగిరిర్నామ మధ్యే హేమమయో మహాన్৷৷4.43.55৷৷"},{"sloka":"ఇన్ద్రలోకగతా యే చ బ్రహ్మలోకగతాశ్చ యే.దేవాస్తం సమవేక్షన్తే గిరిరాజం దివం గతాః৷৷4.43.56৷৷"},{"sloka":"స తు దేశో విసూర్యోపి తస్య భాసా ప్రకాశతే.సూర్యలక్ష్మ్యాభివిజ్ఞేయస్తపతేవ వివస్వతా৷৷4.43.57৷৷"},{"sloka":"భగవానపి విశ్వాత్మా శమ్భురేకాదశాత్మకః.బ్రహ్మా వసతి దేవేశో బ్రహ్మర్షిపరివారితః৷৷4.43.58৷৷"},{"sloka":"న కథఞ్చన గన్తవ్యం కురూణాముత్తరేణ వః.అన్యేషామపి భూతానాం నాతిక్రామతి వై గతిః৷৷4.43.59৷৷"},{"sloka":"స హి సోమగిరిర్నామ దేవానామపి దుర్గమః.తమాలోక్య తతః క్షిప్రముపావర్తితుమర్హథ৷৷4.43.60৷৷"},{"sloka":"ఏతావద్వానరైశ్శక్యం గన్తుం వానరపుఙ్గవాః!.అభాస్కరమమర్యాదం న జానీమస్తతః పరమ్৷৷4.43.61৷৷"},{"sloka":"సర్వమేతద్విచేతవ్యం యన్మయా పరికీర్తితమ్.యదన్యదపి నోక్తం చ తత్రాపి క్రియతాం మతిః৷৷4.43.62৷৷"},{"sloka":"తతః కృతం దాశరథేర్మహత్ప్రియంమహత్తరం చాపి తతో మమ ప్రియమ్.కృతం భవిష్యత్యనిలానలోపమావిదేహజాదర్శనజేన కర్మణా৷৷4.43.63৷৷"},{"sloka":"తతః కృతార్థాః సహితాస్సబాన్ధవాఃమయార్చితాస్సర్వగుణైర్మనోరమైః.చరిష్యథోర్వీం ప్రతి శాన్తశత్రవస్సహప్రియా భూతధరాః ప్లవఙ్గమాః!৷৷4.43.64৷৷"}]