[{"sloka":"[Sugriva speaks very highly of Hanuman to Rama --- Rama hands in his ring to Hanuman as a mark of identification.] విశేషేణ తు సుగ్రీవో హనూమత్యర్థముక్తవాన్.స హి తస్మిన్హరిశ్రేష్ఠే నిశ్చితార్థోర్థసాధనే৷৷4.44.1৷৷"},{"sloka":"అబ్రవీచ్చ హనూమన్తం విక్రాన్తమనిలాత్మజమ్.సుగ్రీవః పరమప్రీతః ప్రభు స్సర్వవనౌకసామ్৷৷4.44.2৷৷"},{"sloka":"న భూమౌ నాన్తరిక్షే వా నామ్బరే నామరాలయే.నాప్సు వా గతిసఙ్గం తే పశ్యామి హరిపుఙ్గవ!৷৷4.44.3৷৷"},{"sloka":"సాసురాస్సహగన్ధర్వాస్సనాగనరదేవతాః.విదితా స్సర్వలోకాస్తే ససాగరధరాధరాః৷৷4.44.4৷৷"},{"sloka":"గతిర్వేగశ్చ తేజశ్చ లాఘవం చ మహాకపే.పితుస్తే సదృశం వీర! మారుతస్య మహౌజసః৷৷4.44.5৷৷"},{"sloka":"తేజసా వాపి తే భూతం న సమం భువి న విద్యతే.తద్యథా లభ్యతే సీతా తత్త్వమేవోపపాదయ৷৷4.44.6৷৷"},{"sloka":"త్వయ్యేవ హనుమ! న్నస్తి బలం బుద్ధిః పరాక్రమః.దేశకాలానువృత్తిశ్చ నయశ్చ నయపణ్డిత৷৷4.44.7৷৷"},{"sloka":"తతః కార్యసమాసఙ్గమవగమ్య హనూమతి.విదిత్వా హనుమన్తం చ చిన్తయామాస రాఘవః৷৷4.44.8৷৷"},{"sloka":"సర్వథా నిశ్చితార్థోయం హనూమతి హరీశ్వరః.నిశ్చితార్థకరశ్చాపి హనూమాన్కార్యసాధనే৷৷4.44.9৷৷"},{"sloka":"తదేవం ప్రస్థితస్యాస్య పరిజ్ఞాతస్య కర్మభిః.భర్త్రా పరిగృహీతస్య ధ్రువః కార్యఫలోదయః৷৷4.44.10৷৷"},{"sloka":"తం సమీక్ష్య మహాతేజా వ్యవసాయోత్తరం హరిమ్.కృతార్థ ఇవ సంవృత్తః ప్రహృష్టేన్ద్రియమానసః৷৷4.44.11৷৷"},{"sloka":"దదౌ తస్య తతః ప్రీతస్స్వనామాఙ్కోపశోభితమ్.అఙ్గులీయమభిజ్ఞానం రాజపుత్ర్యాః పరన్తపః৷৷4.44.12৷৷"},{"sloka":"అనేన త్వాం హరిశ్రేష్ఠ! చిహ్నేన జనకాత్మజా.మత్సకాశాదనుప్రాప్తమనుద్విగ్నానుపశ్యతి৷৷4.44.13৷৷"},{"sloka":"వ్యవసాయశ్చ తే వీర! సత్త్వయుక్తశ్చ విక్రమః.సుగ్రీవస్య చ సన్దేశస్సిద్ధిం కథయతీవ మే৷৷4.44.14৷৷"},{"sloka":"స తద్గృహ్య హరిశ్రేష్ఠః స్థాప్య మూర్ధ్ని కృతాఞ్జలిః.వన్దిత్వా చరణౌ చైవ ప్రస్థితః ప్లవగోత్తమః৷৷4.44.15৷৷"},{"sloka":"స తత్ప్రకర్షన్ హరీణాం మహద్బలంబభూవ వీరః పవనాత్మజః కపిః.గతామ్బుదే వ్యోమ్ని విశుద్ధమణ్డలఃశశీవ నక్షత్రగణోపశోభితః৷৷4.44.16৷৷"},{"sloka":"అతిబల! బలమాశ్రితస్తవాహంహరివరవిక్రమ విక్రమైరనల్పైః.పవనసుత! యథాభిగమ్యతే సాజనకసుతా హనుమం! స్తథా కురుష్వ৷৷4.44.17৷৷"}]