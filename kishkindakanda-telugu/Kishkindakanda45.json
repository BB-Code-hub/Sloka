[{"sloka":"[Sugriva once again addresses all troops --- the vanaras depart-Rama and Lakshmana return to Prasravana mountain]సర్వాంశ్చాహూయ సుగ్రీవః ప్లవగాన్ ప్లవగర్షభః.సమస్తానబ్రవీద్భూయో రామకార్యర్థసిద్ధయే৷৷4.45.1৷৷ఏవమేతద్విచేతవ్యం యన్మయా పరికీర్తితమ్."},{"sloka":"తదుగ్రశాసనం భర్తుర్విజ్ఞాయ హరిపుఙ్గవాః৷৷4.45.2৷৷శలభా ఇవ సఞ్ఛాద్య మేదినీం సమ్ప్రతస్థిరే."},{"sloka":"రామః ప్రస్రవణే తస్మిన్యవసత్సహలక్ష్మణః৷৷4.45.3৷৷ప్రతీక్షమాణస్తం మాసం యస్సీతాధిగమే కృతః."},{"sloka":"ఉత్తరాం తు దిశం రమ్యాం గిరిరాజసమావృతామ్৷৷4.45.4৷৷ప్రతస్థే సహసా వీరో హరిశ్శతవలిస్తదా."},{"sloka":"పూర్వాం దిశం ప్రతియయౌ వినతో హరియూథపః৷৷4.45.5৷৷తారాఙ్గదాదిసహితః ప్లవఙ్గో  మారుతాత్మజః.అగత్యాచరితామాశాం దక్షిణాం హరియూథపః৷৷4.45.6৷৷"},{"sloka":"పశ్చిమాం తు భృశం ఘోరాం సుషేణః ప్లవగేశ్వరః.ప్రతస్థే హరిశార్దూలో దిశం వరుణపాలితామ్৷৷4.45.7৷৷"},{"sloka":"తతస్సర్వా దిశో రాజా చోదయిత్వా యథాతథమ్.కపిసేనాపతీన్ముఖ్యాన్ముమోద సుఖితస్సుఖమ్৷৷4.45.8৷৷"},{"sloka":"ఏవం సమ్బోధితాస్సర్వే రాజ్ఞా వానరయూథపాః.స్వాం స్వాం దిశమభిప్రత్త్య త్వరితా సమ్ప్రతస్థిరే৷৷4.45.9৷৷"},{"sloka":"నదన్తశ్చోన్నదన్తశ్చ గర్జన్తశ్చ ప్లవఙ్గమాః.క్ష్వేలన్తో ధావమానాశ్చ వినదన్తో మహాబలాః৷৷4.45.10৷৷"},{"sloka":"ఏవం సమ్బోదితాస్సర్వే రాజ్ఞా వానరయూథపాః.ఆనయిష్యామహే సీతాం హనిష్యామశ్చ రావణమ్৷৷4.45.11৷৷"},{"sloka":"అహమేకో హనిష్యామి రావణం ప్రాప్తమాహవే.తతశ్చోన్మథ్య సహసా హరిష్యే జనకాత్మజామ్৷৷4.45.12৷৷"},{"sloka":"వేపమానాం శ్రమేణాద్య భవద్భిః స్థీయతామితి.ఏక ఏవాహరిష్యామి పాతాలాదపి జానకీమ్৷৷4.45.13৷৷"},{"sloka":"వధిష్యామ్యహం వృక్షాన్ దారయిష్యామ్యహం గిరీన్.ధరణీం దారయిష్యామి క్షోభయిష్యామి సాగరాన్৷৷4.45.14৷৷"},{"sloka":"అహం యోజనసఙ్ఖ్యాయాః ప్లవితా నాత్ర సంశయః.శతం యోజనసఙ్ఖ్యాయాశ్శతం సమధికం హ్యహమ్৷৷4.45.15৷৷"},{"sloka":"భూతలే సాగరే వాపి శైలేషు చ వనేషు చ.పాతాలస్యాపి వా మధ్యే న మమాచ్ఛిద్యతే గతిః৷৷4.45.16৷৷"},{"sloka":"ఇత్యేకైకం తదా తత్ర వానరా బలదర్పితాః.ఊచుశ్చ వచనం తత్ర హరిరాజస్య సన్నిధౌ৷৷4.45.17৷৷"}]