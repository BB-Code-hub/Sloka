[{"sloka":"[Sugriva narrates the fight between Dundubhi and Vali and explains how he has come to acquire knowledge of geogrphy of all quarters]గతేషు వానరేన్ద్రేషు రామస్సుగ్రీవమబ్రవీత్.కథం భవాన్విజానీతే సర్వం వై మణ్డలం భువః৷৷4.46.1৷৷"},{"sloka":"సుగ్రీవస్తు తతో రామమువాచ ప్రణతాత్మవాన్.శ్రూయతాం సర్వమాఖ్యాస్యే విస్తరేణ నరర్షభ!৷৷4.46.2৷৷"},{"sloka":"యదా తు దున్దుభిం నామ దానవం మహిషాకృతిమ్.పరికాలయతే వాలీ మలయం ప్రతి పర్వతమ్৷৷4.46.3৷৷తదా వివేశ మహిషో మలయస్య గుహాం ప్రతి.వివేశ వాలీ తత్రాపి మలయం తజ్జిఘాంసయా৷৷4.46.4৷৷"},{"sloka":"తతోహం తత్ర నిక్షిప్తో గుహాద్వారి వినీతవత్.న చ నిష్క్రామతే వాలీ తదా సంవత్సరే గతే4.46.5৷৷"},{"sloka":"తతః క్షతజవేగేన ఆపుపూరే తదా బిలమ్.తదహం విస్మితో దృష్ట్వా భ్రాతృశోకవిషార్దితః৷৷4.46.6৷৷"},{"sloka":"అథాహం కృతబుద్ధిస్తు సువ్యక్తం నిహతో గురుః.శిలా పర్వతసఙ్కాశా బిలద్వారి మయా కృతా৷৷4.46.7৷৷అశక్నువ న్నిష్క్రమితుం మహిషో వినశేదితి."},{"sloka":"తతోహమాగాం కిష్కిన్ధాం నిరాశస్తస్య జీవితే৷৷4.46.8৷৷రాజ్యం చ సుమహత్ప్రాప్య తారయా రుమయా సహ.మిత్రైశ్చ సహితస్తత్ర వసామి విగతజ్వరః৷৷4.46.9৷৷"},{"sloka":"ఆజగామ తతో వాలీ హత్వా తం దానవర్షభమ్.తతోహమదదాం రాజ్యం గౌరవాద్భయయన్త్రితః৷৷4.46.10৷৷"},{"sloka":"స మాం జిఘాంసుర్దుష్టాత్మా వాలీ ప్రవ్యథితేన్ద్రియః.పరికాలయతే క్రోధాద్ధావన్తం సచివైస్సహ৷৷4.46.11৷৷"},{"sloka":"తతోహం వాలినా తేన సానుబద్ధః ప్రధావితః.నదీశ్చ వివిధాః పశ్యన్వనాని నగరాణి చ৷৷4.46.12৷৷"},{"sloka":"ఆదర్శతలసఙ్కాశా తతో వై పృథివీ మయా.అలాతచక్రప్రతిమా దృష్టా గోష్పదవత్తదా৷৷4.46.13৷৷"},{"sloka":"పూర్వాం దిశం తతో గత్వా పశ్యామి వివిధాన్ ద్రుమాన్.పర్వతన్శ్చ నదీ  రమ్యాస్సరాంసి వివిధాని చ৷৷4.46.14৷৷"},{"sloka":"ఉదయం తత్ర పశ్యామి పర్వతం ధాతుమణ్డితమ్.క్షీరోదం సాగరం చైవ నిత్యమప్సరసాలయమ్৷৷4.46.15৷৷"},{"sloka":"పరికాలయమానస్తు వాలినాభిద్రుత స్తదా.పునరావృత్య సహసా ప్రస్థితోహం తదా విభో!৷৷4.46.16৷৷"},{"sloka":"పునరావర్తమానస్తు వాలినాభిద్రుతోద్రుతమ్.దిశస్తస్యాస్తతో భూయః ప్రస్థితో దక్షిణాం దిశమ్.విన్ధ్యపాదపసఙ్కీర్ణాం చన్దనద్రుమశోభితామ్৷৷4.46.17৷৷"},{"sloka":"ద్రుమశైలాంస్తతః పశ్యన్భూయో దక్షిణతోపరామ్.పశ్చిమాం చ దిశం ప్రాప్తా వాలినా సమభిద్రుతః৷৷4.46.18৷৷"},{"sloka":"సమ్పశ్యన్వివిధాన్దేశానస్తం చ గిరిసత్తమమ్.ప్రాప్య చాస్తం గిరిశ్రేష్ఠముత్తరాం సమ్ప్రధావితః৷৷4.46.19৷৷"},{"sloka":"హిమవన్తం చ మేరుం చ సముద్రం చ తథోత్తరమ్.యదా న విన్దం శరణం వాలినా సమభిద్రుతః৷৷4.46.20৷৷తదా మాం బుద్ధిసమ్పన్నో హనూమాన్వాక్యమబ్రవీత్."},{"sloka":"ఇదానీం మే స్మృతం రాజన్యథా వాలీ హరీశ్వరః৷৷4.46.21৷৷మతఙ్గేన తదా శప్తో హ్యస్మిన్నాశ్రమమణ్డలే.ప్రవిశేద్యది వై వాలీ మూర్ధాస్య శతధా భవేత్৷৷4.46.22৷৷తత్ర వాసస్సుఖోస్మాకం నిరుద్విగ్నో భవిష్యతి."},{"sloka":"తతః పర్వతమాసాద్య ఋష్యమూకం నృపాత్మజ!৷৷4.46.23৷৷న వివేశ తదా వాలీ మతఙ్గస్య భయాత్తదా."},{"sloka":"ఏవం మయా తదా రాజన్ప్రత్యక్షముపలక్షితమ్৷৷4.46.24৷৷పృథివీమణ్డలం కృత్స్నం గుహామస్యాగతస్తతః."}]