[{"sloka":"[Search in Vindhya --- disappointed --- troops sit in despair]సహ తారాఙ్గదాభ్యాం తు గత్వా స హనుమాన్కపిః.సుగ్రీవేణ యథోద్దిష్టం తం దేశముపచక్రమే৷৷4.48.1৷৷"},{"sloka":"స తు దూరముపాగమ్య సర్వైస్తై: కపిసత్తమైః.విచినోతి స్మ విన్ధ్యస్య గుహాశ్చ గహనాని చ৷৷4.48.2৷৷పర్వతాగ్రాన్నదీదుర్గాన్సరాంసి విపులాన్ద్రుమాన్.వృక్షషణ్డాంశ్చ వివిధాన్పర్వతాన్ఘనపాదపాన్৷৷4.48.3৷৷"},{"sloka":"అన్వేషమాణాస్తే సర్వే వానరాస్సర్వతో దిశమ్.న సీతాం దదృశుర్వీరా మైథిలీం జనకాత్మజామ్৷৷4.48.4৷৷"},{"sloka":"తే భక్షయన్తో మూలాని ఫలాని వివిధాని చ.అన్వేషమాణా దుర్ధర్షాన్యవసం స్తత్ర తత్ర హ৷৷4.48.5৷৷"},{"sloka":"స తు దేశో దురన్వేషో గుహాగహనవాన్మహాన్.నిర్జలం నిర్జనం శూన్యం గహనం రోమహర్షణమ్৷৷4.48.6৷৷"},{"sloka":"త్యక్త్వా తు తం తదా దేశం సర్వే వై హరియూథపాః.తాదృశాన్యప్యరణ్యాని విచిత్య భృశపీడితాః৷৷4.48.7৷৷దేశమన్యం దురాధర్షం వివిశు శ్చాకుతో భయాః."},{"sloka":"యత్ర వన్ధ్యఫలా వృక్షా విపుష్పాః పర్ణవర్జితాః৷৷4.48.8৷৷నిస్తోయాస్సరితో యత్ర మూలం యత్ర సుదుర్లభమ్."},{"sloka":"న సన్తి మహిషా యత్ర న మృగా న చ హస్తినః৷৷4.48.9৷৷శార్దూలాః పక్షిణో వాపి యే చాన్యే వనగోచరాః."},{"sloka":"న యత్రవృక్షా నౌషధ్యో న వల్ల్యో నాపి వీరుధః৷৷4.48.10৷৷స్నిగ్ధపత్రాస్స్థలే యత్ర పద్మిన్యః ఫుల్లపఙ్కజాః.ప్రేక్షణీయాస్సుగన్ధాశ్చ భ్రమరైశ్చాపివర్జితాః৷৷4.48.11৷৷"},{"sloka":"కణ్డుర్నామ మహాభాగస్సత్యవాదీ తపోధనః.మహర్షిః పరమామర్షీ నియమైర్దుష్ప్రధర్షణః৷৷4.48.12৷৷"},{"sloka":"తస్య తస్మిన్వనే పుత్రో బాలష్షోడశవార్షికః.ప్రణష్టో జీవితాన్తాయ క్రుద్ధస్తత్ర మహామునిః৷৷4.48.13৷৷"},{"sloka":"తేన ధర్మాత్మనా శప్తం కృత్స్నం తత్రమహద్వనమ్.అశరణ్యం దురాధర్షం మృగపక్షివివర్జితమ్৷৷4.48.14৷৷"},{"sloka":"తస్య తే కాననాన్తాశ్చ గిరీణాం కన్దరాణి చ.ప్రభవని నదీనాం చ విచిన్వన్తి సమాహితాః৷৷4.48.15৷৷"},{"sloka":"తత్ర చాపి మహాత్మానో నాపశ్యఞ్జనకాత్మజామ్.హర్తారం రావణం వాపి సుగ్రీవప్రియకారిణః৷৷4.48.16৷৷"},{"sloka":"తే ప్రవిశ్యాశు తం భీమం లతాగుల్మసమావృతమ్.దద్దృశుః క్రూరకర్మాణమసురం సురనిర్భయమ్৷৷4.48.17৷৷"},{"sloka":"తం దృష్ట్వా వానరా ఘోరం స్థితం శైలమివాపరమ్.గాఢం పరిహితాస్సర్వే దృష్ట్వా తాన్పర్వతోపమమాన్৷৷4.48.18৷৷"},{"sloka":"సోపి తాన్వానరాన్సర్వాన్ నష్టా స్స్థేత్యబ్రవీద్బలీ.అభ్యధావత సఙ్కృద్ధో ముష్టిముద్యమ్య సంహితమ్৷৷4.48.19৷৷"},{"sloka":"తమాపతన్తం సహసా వాలిపుత్రోఙ్గదస్తదా.రావణోయమితి జ్ఞాత్వా తలేనాభిజఘాన హ৷৷4.48.20৷৷"},{"sloka":"స వాలిపుత్రాభిహతో వక్త్రాచ్ఛోణితముద్వమన్.అసురోభ్యపతద్భూమౌ పర్యస్త ఇవ పర్వతః৷৷4.48.21৷৷"},{"sloka":"తేపి తస్మిన్నిరుచ్ఛవాసే వానరా జితకాశినః.వ్యచిన్వన్ప్రాయశస్తత్ర సర్వం తద్గిరిగహ్వరమ్৷৷4.48.22৷৷"},{"sloka":"విచితం తు తతః కృత్వా సర్వే తే కాననం పునః.అన్యదేవాపరం ఘోరం వివిశుర్గిరిగహ్వరమ్৷৷4.48.23৷৷"},{"sloka":"తే విచిత్య పునః ఖిన్నా వినిష్పత్య సమాగతాః.ఏకాన్తే వృక్షమూలే తు నిషేదుర్దీనమానసాః৷৷4.48.24৷৷"}]