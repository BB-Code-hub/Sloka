[{"sloka":"[ Angada encourages the troops to search the silver mountain.]అథాఙ్గదస్తదా సర్వాన్వానరానిదమబ్రవీత్.పరిశ్రాన్తో మహాప్రాజ్ఞస్సమాశ్వాస్య శనైర్వచః৷৷4.49.1৷৷"},{"sloka":"వనాని గిరయో నద్యో దుర్గాణి గహనాని చ.దర్యో గిరిగుహాశ్చైవ విచితాని సమన్తతః৷৷4.49.2৷৷తత్ర తత్ర సహాస్మాభిర్జానకీ న చ దృశ్యతే.తద్వా రక్షో హృతా యేన సీతా సురసుతోపమా৷৷4.49.3৷৷"},{"sloka":"కాలశ్చ నో మహాన్యాతస్సుగ్రీవశ్చోగ్రశాసనః.తస్మాద్భవన్తస్సహితా విచిన్వన్తు సమన్తతః৷৷4.49.4৷৷"},{"sloka":"విహాయ తన్ద్రీం శోకం చ నిద్రాం చైవ సముత్థితామ్.విచినుధ్వం యథా సీతాం పశ్యామో జనకాత్మజామ్৷৷4.49.5৷৷"},{"sloka":"అనిర్వేదం చ దాక్ష్యం చ మనసశ్చాపరాజయః.కార్యసిద్ధికరాణ్యాహుస్తస్మాదేతద్బ్రవీమ్యహమ్৷৷4.49.6৷৷"},{"sloka":"అద్యాపి తద్వనం దుర్గం విచిన్వన్తు వనౌకసః.ఖేదం త్యక్త్వా పునస్సర్వైర్వనమేతద్విచీయతామ్৷৷4.49.7৷৷"},{"sloka":"అవశ్యం క్రియమాణస్య దృశ్యతే కర్మణః ఫలమ్.అలం నిర్వేదమాగమ్య న హి నో మీలనం క్షమమ్৷৷4.49.8৷৷"},{"sloka":"సుగ్రీవః కోపనో రాజా తీక్ష్ణదణ్డశ్చ వానరః.భేతవ్యం తస్య సతతం రామస్య చ మహాత్మనః৷৷4.49.9৷৷"},{"sloka":"హితార్థమేతదుక్తం వః క్రియతాం యది రోచతే.ఉచ్యతాం వా క్షమం యన్నస్సర్వేషామేవ వానరాః৷৷4.49.10৷৷"},{"sloka":"అఙ్గదస్య వచశ్శ్రుత్వా వచనం గన్ధమాదనః.ఉవాచావ్యక్తయా వాచా పిపాసాశ్రమఖిన్నయా৷৷4.49.11৷৷"},{"sloka":"సదృశం ఖలు వో వాక్యమఙ్గదో యదువాచ హ.హితం చైవానుకూలం చ క్రియతామస్య భాషితమ్৷৷4.49.12৷৷"},{"sloka":"పునర్మార్గామహై శైలాన్కన్దరాంశ్చ దరీస్తథా.కాననాని చ శూన్యాని గిరిప్రస్రవణాని చ৷৷4.49.13৷৷"},{"sloka":"యథోద్దిష్టాని సర్వాణి సుగ్రీవేణ మహాత్మనా.విచిన్వన్తు వనం సర్వే గిరిదుర్గాణి సర్వశః৷৷4.49.14৷৷"},{"sloka":"తతస్సముత్థాయ పునర్వానరాస్తే మహాబలాః.విన్ధ్యకాననసఙ్కీర్ణాం విచేరుర్దక్షిణాం దిశమ్৷৷4.49.15৷৷"},{"sloka":"తే శారదాభ్రప్రతిమం శ్రీమద్రజతపర్వతమ్.శృఙ్గవన్తం దరీమన్తమధిరుహ్య చ వానరాః৷৷4.49.16৷৷తత్ర లోధ్రవనం రమ్యం సప్తపర్ణవనాని చ.వ్యచిన్వంస్తే హరివరాస్సీతా దర్శనకాఙ్క్షిణః৷৷4.49.17৷৷"},{"sloka":"తస్యాగ్రమధిరూఢాస్తే శ్రాన్తా విపులవిక్రమాః.న పశ్యన్తి స్మ వైదేహీం రామస్య మహిషీం ప్రియామ్৷৷4.49.18৷৷"},{"sloka":"తే తు దృష్టిగతం కృత్వా తం శైలం బహుకన్దరమ్.అవారోహన్త హరయో వీక్షమాణాస్సమన్తతః৷৷4.49.19৷৷"},{"sloka":"అవరుహ్య తతో భూమిం శ్రాన్తా విగతచేతసః.స్థిత్వా ముహూర్తం తత్రాథ వృక్షమూలముపాశ్రితాః৷৷4.49.20৷৷"},{"sloka":"తే ముహూర్తం సమాశ్వస్తాః కిఞ్చిద్భగ్నపరిశ్రమాః.పునరేవోద్యతాః కృత్స్నాం మార్గితుం దక్షిణాం దిశమ్৷৷4.49.21৷৷"},{"sloka":"హనుమత్ప్రముఖాస్తే తు ప్రస్థితాః ప్లవగర్షభాః.విన్ధ్యమేవాదితస్తావద్విచేరుస్తే సమన్తతః৷৷4.49.22৷৷"}]