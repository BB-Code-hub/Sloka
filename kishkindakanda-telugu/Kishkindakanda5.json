[{"sloka":"[Rama and Lakshmana meet Sugriva --- Rama makes friendship with him --- Sugriva reveals the injustice done to him by Vali --- Rama assures him help --- Sugriva promises to send his troops to find Sita.]ఋశ్యమూకాత్తు హనుమాన్గత్వా తు మలయం గిరిమ్.ఆచచక్షే తదా వీరౌ కపిరాజాయ రాఘవౌ4.5.1৷৷"},{"sloka":"అయం రామో మహాప్రాజ్ఞ స్సమ్ప్రాప్తో దృఢవిక్రమః.లక్ష్మణేన సహ భ్రాత్రా రామోయం సత్యవిక్రమః4.5.2৷৷"},{"sloka":"ఇక్ష్వాకూణాం కులే జాతో రామో దశరథాత్మజః.ధర్మే నిగదితశ్చైవ పితుర్నిర్దేశపారగః4.5.3৷৷"},{"sloka":"తస్యాస్య వసతోరణ్యే నియతస్య మహాత్మనః.రావణేన హృతా భార్యా స త్వాం శరణమాగతః4.5.4৷৷"},{"sloka":"రాజసూయాశ్వమేధైశ్చ వహ్నిర్యేనాభితర్పితః.దక్షిణాశ్చ తథోత్సృష్టా గావశ్శతసహస్రశః4.5.5৷৷తపసా సత్యవాక్యేన వసుధా యేన పాలితా.స్త్రీ హేతోస్తస్య పుత్రోయం రామస్త్వాం శరణం గతః4.5.6৷৷"},{"sloka":"భవతా సఖ్యకామౌ తౌ భ్రాతరౌ రామలక్ష్మణౌ.ప్రతిగృహ్యార్చయస్వైతౌ పూజనీయతమావుభౌ4.5.7৷৷"},{"sloka":"శ్రుత్వా హనుమతో వాక్యం సుగ్రీవో హృష్టమానసః.భయం చరాఘవాద్ఘోరం ప్రజహౌ విగతజ్వరః৷৷4.5.8৷৷సకృత్వా మానుషం రూపం సుగ్రీవః ప్లవగర్షభః.దర్శనీయతమో భూత్వా ప్రీత్యా ప్రోవాచ రాఘవమ్4.5.9৷৷"},{"sloka":"భవాన్ధర్మవినీతశ్చ విక్రాన్తస్సర్వవత్సలః.ఆఖ్యాతా వాయుపుత్రేణ తత్త్వతో మే భవద్గుణాః4.5.10৷৷"},{"sloka":"తన్మమైవైష సత్కారో లాభశ్చైవోత్తమః ప్రభో.యత్త్వమిచ్ఛసి సౌహార్దం వానరేణ మయా సహ4.5.11৷৷"},{"sloka":"రోచతే యది వా సఖ్యం బాహురేష ప్రసారితః.గృహ్యతాం పాణినా పాణిర్మర్యాదా బధ్యతాం ధ్రువా4.5.12৷৷"},{"sloka":"ఏతత్తు వచనం శ్రుత్వా సుగ్రీవేణ సుభాషితమ్.సమ్ప్రహృష్టమనా హస్తం పీడయామాస పాణినా4.5.13৷৷హృద్యం సౌహృదమాలమ్బ్యపర్యష్వజత పీడితమ్."},{"sloka":"తతో హనూమాన్సన్త్యజ్య భిక్షురూపమరిన్దమః৷৷4.5.14৷৷కాష్ఠయోస్స్వేన రూపేణ జనయామాస పావకమ్.దీప్యమానం తతో వహ్నిం హ్నిం పుష్పైరభ్యర్చ్య సత్కృతమ్4.5.15৷৷తయోర్మధ్యేథ సుప్రీతో నిదధే సుసమాహితః."},{"sloka":"తతోగ్నిం దీప్యమానం తౌ చక్రతుశ్చ ప్రదక్షిణమ్৷৷4.5.16৷৷సుగ్రీవో రాఘవశ్చైవ వయస్యత్వముపాగతౌ."},{"sloka":"తతస్సుప్రీతమనసౌ తావుభౌ హరిరాఘవౌ4.5.17৷৷అన్యోన్యమభివీక్షన్తౌ న తృప్తిముపజగ్మతుః."},{"sloka":"త్వం వయస్యోసి మే హృద్యో హ్యేకం దుఃఖం సుఖం చ నౌ4.5.18৷৷సుగ్రీవో రాఘవం వాక్యమిత్యువాచ ప్రహృష్టవత్."},{"sloka":"తతస్సుపర్ణబహులాం ఛిత్వా శాఖాం సుపుష్పితామ్4.5.19৷৷సాలస్యాస్తీర్య సుగ్రీవో నిషసాద సరాఘవః."},{"sloka":"లక్ష్మణాయాథ సంహృష్టో హనూమాన్ ప్లవగర్షభః4.5.20৷৷శాఖాం చన్దనవృక్షస్య దదౌ పరమపుష్పితామ్."},{"sloka":"తతః ప్రహృష్టస్సుగ్రీవః శ్లక్ష్ణం మధురయా గిరా4.5.21৷৷ప్రత్యువాచ తదా రామం హర్షవ్యాకులలోచనః."},{"sloka":"అహం వినికృతో రామ! చరామీహ భయార్దితః4.5.22৷৷హృతభార్యో వనే త్రస్తో దుర్గమేతదుపాశ్రితః."},{"sloka":"సోహం త్రస్తో వనే భీతో వసామ్యుద్భ్రాన్తచేతనః4.5.23৷৷వాలినా నికృతో భ్రాత్రా కృతవైరశ్చ రాఘవ!."},{"sloka":"వాలినో మే మహాభాగ! భయార్తస్యాభయం కురు4.5.24৷৷కర్తుమర్హసి కాకుత్స్థ! భయం మే న భవేద్యథా."},{"sloka":"ఏవముక్తస్తు తేజస్వీ ధర్మజ్ఞో ధర్మవత్సలః4.5.25৷৷ప్రత్యభాషత కాకుత్స్థ: సుగ్రీవం ప్రహసన్నివ."},{"sloka":"ఉపకారఫలం మిత్రం విదితం మే మహాకపే!4.5.26৷৷వాలినం తం వధిష్యామి తవ భార్యాపహారిణమ్."},{"sloka":"అమోఘాస్సూర్యసఙ్కాశా మమైతే నిశితాశ్శరాః4.5.27৷৷తస్మిన్వాలిని దుర్వృత్తే నిపతిష్యన్తి వేగితాః.కఙ్కపత్రప్రతిచ్ఛన్నా మహేన్ద్రాశనిసన్నిభాః4.5.28৷৷తీక్ష్ణాగ్రా ఋజుపర్వాణస్సరోషా భుజగా ఇవ."},{"sloka":"తమద్య వాలినం పశ్య తీక్ష్ణైరాశీవిషోపమైః4.5.29৷৷శరైర్వినిహతం భూమౌ వికీర్ణమివ పర్వతమ్."},{"sloka":"స తు తద్వచనం శ్రుత్వా రాఘవస్యాత్మనో హితమ్4.5.30৷৷సుగ్రీవః పరమప్రీతస్సుమహద్వాక్యమబ్రవీత్."},{"sloka":"తవ ప్రసాదేన నృసింహ! రాఘవ!ప్రియాం చ రాజ్యం చ సమాప్నుయామహమ్. తథా కురు త్వం నరదేవ! వైరిణంయథా నిహంస్యద్య రిపుంమమాగ్రజమ్4.5.31৷৷"},{"sloka":"సీతా కపీన్ద్రక్షణదాచరాణాంరాజీవహేమజ్వలనోపమాని.సుగ్రీవరామప్రణయప్రసఙ్గేవామాని నేత్రాణి సమం స్ఫురన్తి4.5.32৷৷"}]