[{"sloka":"[Rikshabila cave --- meeting with Svayamprabha.]సహ తారాఙ్గదాభ్యాం తు సఙ్గమ్య హనుమాన్కపిః.విచినోతి స్మ విన్ధ్యస్య గుహాశ్చ గహనాని చ৷৷4.50.1৷৷"},{"sloka":"సింహశార్దూలజుష్టేషు శిలాశ్చ సరితస్తదా.విషమేషు నగేన్ద్రస్య మహాప్రస్రవణేషు చ৷৷4.50.2৷৷"},{"sloka":"ఆసేదుస్తస్య శైలస్య కోటిం దక్ష్ణిపశ్చిమామ్.తేషాం తత్రైవ వసతాం స కాలో వ్యత్యవర్తత৷৷4.50.3৷৷"},{"sloka":"స హి దేశో దురన్వేషో గుహాగహనవాన్మహాన్.తత్ర వాయుసుతస్సర్వం విచినోతి స్మ పర్వతమ్৷৷4.50.4৷৷"},{"sloka":"పరస్పరేణ హనుమా నన్యోన్యస్యావిదూరతః.గజో గవాక్షో గవయశ్శరభో గన్ధమాదనః৷৷4.50.5৷৷మైన్దశ్చ ద్వివిదశ్చైవ సుషేణో జామ్బవాన్నల:.అఙ్గదో యువరాజశ్చ తారశ్చ వనగోచరః৷৷4.50.6৷৷గిరిజాలావృతాన్దేశాన్మార్గిత్వా దక్షిణాం దిశమ్.విచిన్వన్తస్తతస్తత్ర దదృశుర్వివృతం బిలమ్৷৷4.50.7৷৷దుర్గమృక్షబిలం నామ దానవేనాభిరక్షితమ్."},{"sloka":"క్షుత్పిపాసాపరీతాశ్చ శ్రాన్తాశ్చ సలిలార్థినః৷৷4.50.8৷৷అవకీర్ణం లతావృక్షైర్దదృశుస్తే మహాబిలమ్."},{"sloka":"తత్ర క్రౌఞ్చాశ్చ హంసాశ్చ సారసాశ్చ వినిష్క్రమన్৷৷4.50.9৷৷జలార్ద్రాశ్చక్రవాకాశ్చ రక్తాఙ్గా: పద్మరేణుభిః."},{"sloka":"తతస్తద్బిలమాసాద్య సుగన్ధి దురతిక్రమమ్৷৷4.50.10৷৷విస్మయవ్యగ్రమనసో బభూవుర్వానరర్షభాః."},{"sloka":"సంఞ్జాతపరిశఙ్కాస్తే తద్బిలం ప్లవగోత్తమాః৷৷4.50.11৷৷అభ్యపద్యన్త సంహృష్టాస్తేజోవన్తో మహాబలాః."},{"sloka":"నానాసత్త్వసమాకీర్ణం దైత్యేన్ద్రనిలయోపమమ్৷৷4.50.12৷৷దుర్దర్శమతిఘోరం చ దుర్విగాహం చ సర్వశః."},{"sloka":"తత: పర్వతకూటాభో హనూమాన్పవనాత్మజః৷৷4.50.13৷৷అబ్రవీద్వానరాన్సర్వాన్కాన్తారవనకోవిదః."},{"sloka":"గిరిజాలావృతాన్దేశాన్మార్గిత్వా దక్షిణాం దిశమ్৷৷4.50.14৷৷వయం సర్వే పరిశ్రాన్తా న చ పశ్యామ మైథిలీమ్."},{"sloka":"అస్మాచ్చాపి బిలాద్ధంసాః క్రౌఞ్చాశ్చ సహ సారసైః৷৷4.50.15৷৷జలార్ద్రాశ్చక్రవాకాశ్చ నిష్పతన్తి స్మ సర్వశః.నూనం సలిలవానత్ర కూపో వా యది వా హ్రదః৷৷4.50.16৷৷తథా చేమే బిలద్వారి స్నిగ్ధాస్తిష్ఠన్తి పాదపాః."},{"sloka":"ఇత్యుక్త్వా తద్బిలం సర్వే వివిశుస్తిమిరావృతమ్৷৷4.50.17৷৷అచన్ద్రసూర్యం హరయో దదృశూ రోమహర్షణమ్."},{"sloka":"నిశామ్య తస్మాత్ శింహాంశ్చ తాంస్తాంశ్చ మృగపక్ష్ణిః৷৷4.50.18৷৷ప్రవిష్టా హరిశార్దూలా బిలం తిమిరసంవృతమ్."},{"sloka":"న తేషాం సజ్జతే చక్షుర్న తేజో న పరాక్రమః৷৷4.50.19৷৷వాయోరివ గతిస్తేషాం దృష్టిస్తమసి వర్తతే."},{"sloka":"తే ప్రవిష్టాస్తు వేగేన తద్బిలం కపికుఞ్జరాః৷৷4.50.20৷৷ప్రకాశమభిరామం చ దదృశుర్దేశముత్తమమ్."},{"sloka":"తతస్తస్మిన్బిలే దుర్గే నానాపాదపసఙ్కులే৷৷4.50.21৷৷అన్యోన్యం సమ్పరిష్వజ్య జగ్ముర్యోజనమన్తరమ్."},{"sloka":"తే నష్టసంజ్ఞాస్తృషితాస్సమ్భ్రాన్తాస్సలిలార్థినః৷৷4.50.22৷৷పరిపేతుర్బిలే తస్మిన్కఞ్చిత్కాలమతన్ద్రితాః."},{"sloka":"తే కృశా దీనవదనాః పరిశ్రాన్తాః ప్లవఙ్గమాః৷৷4.50.23৷৷ఆలోకం దదృశుర్వీరా నిరాశా జీవితే యదా."},{"sloka":"తతస్తం దేశమాగమ్య సౌమ్యా వితిమిరం వనమ్৷৷4.50.24৷৷దదృశుః కాఞ్చనాన్వృక్షాన్దీప్తవైశ్వానరప్రభాన్.సాలాం స్తాలాంశ్చ పున్నాగాన్కకుభాన్వఞ్జులాన్ధవాన్৷৷4.50.25৷৷చమ్పకాన్ నాగవృక్షాంశ్చ కర్ణికారాంశ్చ పుష్పితాన్.స్తబకైః కాఞ్చనైశ్చిత్రై రక్తై: కిసలయైస్తథా৷৷4.50.26৷৷ఆపీడైశ్చ లతాభిశ్చ హేమాభరణభూషితాన్.తరుణాదిత్యసఙ్కాశాన్వైఢూర్యకృతవేదికాన్৷৷4.50.27৷৷విభ్రాజమానాన్వపుషా పాదపాంశ్చ హిరణ్మయాన్.నీలవైఢూర్యవర్ణాశ్చ పద్మినీః పతగావృతాః৷৷4.50.28৷৷మహద్భి: కాఞ్చనైః పద్మైర్వృతా బాలార్కసన్నిభైః."},{"sloka":"జాతరూపమయైర్మత్స్యైర్మహద్భిశ్చ సకచ్ఛపైః৷৷4.50.29৷৷నళినీస్తత్ర దదృశుః ప్రసన్నసలిలావృతాః."},{"sloka":"కాఞ్చనాని విమానాని రాజతాని తథైవ చ৷৷4.50.30৷৷తపనీయగవాక్షాణి ముక్తాజాలావృతాని చ.హైమరాజతభౌమాని వైదూర్యమణిమన్తి చ৷৷4.50.31৷৷దదృశుస్తత్ర హరయో గృహముఖ్యాని సర్వశః."},{"sloka":"పుష్పితాన్ఫలినో వృక్షాన్ప్రవాళమణిసన్నిభాన్৷৷4.50.32৷৷కాఞ్చనభ్రమరాంశ్చైవ మధూని చ సమన్తతః."},{"sloka":"మణికాఞ్చనచిత్రాణి శయనాన్యాసనాని చ৷৷4.50.33৷৷మహార్హాణి చయానాని దదృశుస్తే సమన్తతః.హైమరాజతకాంస్యానాం భాజనానాం చ సంఞ్చయాన్৷৷4.50.34৷৷"},{"sloka":"అగరూణాం చ దివ్యానాం చన్దనానాం చ సంఞ్చాయాన్.శుచీన్యభ్యవహార్యాణి మూలాని చ ఫలాని చ৷৷4.50.35৷৷"},{"sloka":"మహార్హాణి చ పానాని మధూని రసవన్తి చ.దివ్యానామమ్బరాణాం చ మహార్హాణాం చ సఞ్చయాన్৷৷4.50.36৷৷కమ్బలానాం చ చిత్రాణామజినానాం చ సఞ్చయాన్."},{"sloka":"తత్ర తత్ర చ విన్యస్తాన్దీప్తాన్వైశ్వానరప్రభాన్৷৷4.50.37৷৷దదృశుర్వానరాశ్శుభ్రాఞ్జాతరూపస్య సఞ్చయాన్."},{"sloka":"తత్ర తత్ర విచిన్వన్తో బిలే తస్మిన్మహాబలాః৷৷4.50.38৷৷దదృశుర్వానరాశ్శూరాః స్త్రియం కాఞ్చిదదూరతః."},{"sloka":"తాం దృష్ట్వా భృశసన్త్రస్తాశ్చీరకృష్ణాజినామ్బరామ్৷৷4.50.39৷৷తాపసీం నియతాహారాం జ్వలన్తీమివ తేజసా."},{"sloka":"విస్మితా హరయస్తత్ర వ్యవతిష్ఠన్త సర్వశః৷৷4.50.40৷৷పప్రచ్ఛ హనుమాంస్తత్ర కాసి త్వం కస్య వా బిలమ్."},{"sloka":"తతో హనూమాన్గిరిసన్నికాశఃకృతాజ్ఞలిస్తామభివాద్య వృద్ధామ్.పప్రచ్ఛ కా త్వం భవనం బిలం చరత్నాని చేమాని వదస్వ కస్య৷৷4.50.41৷৷"}]