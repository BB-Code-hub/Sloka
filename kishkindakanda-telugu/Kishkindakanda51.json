[{"sloka":"[The story of Svayamprabha] ఇత్యుక్త్వా హనుమాంస్తత్ర పునః కృష్ణాజినామ్బరామ్.అబ్రవీత్తాం మహాభాగాం తాపసీం ధర్మచారిణీమ్৷৷4.51.1৷৷"},{"sloka":"ఇదం ప్రవిష్టాస్సహసా బిలం తిమిరసంవృతమ్.క్షుత్పిపాసాపరిశ్రాన్తాః పరిఖిన్నాశ్చ సర్వశః৷৷4.51.2৷৷"},{"sloka":"మహద్ధరణ్యా వివరం ప్రవిష్టాః స్మ పిపాసితాః.ఇమాం స్త్వేవంవిధాన్భావాన్వివిధానద్భుతోపమాన్৷৷4.51.3৷৷దృష్ట్వా వయం ప్రవ్యథితాస్సమ్భ్రాన్తా నష్టచేతసః."},{"sloka":"కస్యైతే కాఞ్చనా వృక్షాస్తరుణాదిత్యసన్నిభాః৷৷4.51.4৷৷శుచీన్యభ్యవహార్యాణి మూలాని చ ఫలాని చ.కాఞ్చనాని విమానాని రాజతాని గృహాణి చ৷৷4.51.5৷৷తపనీయగవాక్షాణి మణిజాలావృతాని చ."},{"sloka":"పుష్పితాః ఫలవన్తశ్చ పుణ్యాస్సురభిగన్ధినః৷৷4.51.6৷৷ఇమే జామ్బూనదమయాః పాదపాః కస్య తేజసా.కాఞ్చనాని చ పద్మాని జాతాని విమలే జలే৷৷4.51.7৷৷కథం మత్స్యాశ్చ సౌవర్ణా దృశ్యన్తే సహ కచ్ఛపైః.ఆత్మానమనుభావం చ కస్య చైతత్తపోబలమ్৷৷4.51.8৷৷అజానతాం న స్సర్వేషాం సర్వమాఖ్యాతుమర్హసి."},{"sloka":"ఏవముక్తా హనుమతా తాపసీ ధర్మచారిణీ৷৷4.51.9৷৷ప్రత్యువాచ హనూమన్తం సర్వభూతహితే రతా."},{"sloka":"మయో నామ మహాతేజా మాయావీ వానరర్షభః৷৷4.51.10৷৷తేనేదం నిర్మితం సర్వం మాయయా కాఞ్చనం వనమ్."},{"sloka":"పురా దానవముఖ్యానాం విశ్వకర్మా బభూవ హ৷৷4.51.11৷৷యేనేదం కాఞ్చనం దివ్యం నిర్మితం భవనోత్తమమ్."},{"sloka":"స తు వర్షసహస్రాణి తపస్తప్త్వా మహావనే৷৷4.51.12৷৷పితామహాద్వరం లేభే సర్వమౌశనసం ధనమ్."},{"sloka":"వనం విధాయ బలవాన్సర్వకామేశ్వరస్తదా৷৷4.51.13৷৷ఉవాస సుఖితః కాలం కఞ్చిదస్మిన్మహావనే."},{"sloka":"తమప్సరసి హేమాయాం సక్తం దానవపుఙ్గవమ్৷৷4.51.14৷৷విక్రమ్యైవాశనిం గృహ్య జఘానేత్రః పురన్దరః."},{"sloka":"ఇదం చ బ్రహ్మణా దత్తం హేమాయై వనముత్తమమ్৷৷4.51.15৷৷శాశ్వతా: కామభోగశ్చ గృహం చేదం హిరణ్మయమ్."},{"sloka":"దుహితా మేరుసావర్ణేరహం తస్యాస్స్వయంప్రభా৷৷4.51.16৷৷ఇదం రక్షామి భవనం హేమాయా వానరోత్తమ!."},{"sloka":"మమ ప్రియసఖీ హేమా నృత్తగీతవిశారదా৷৷4.51.17৷৷తయా దత్తవరా చాస్మి రక్షామి భవనోత్తమమ్."},{"sloka":"కిం కార్యం కస్య వా హేతోః కాన్తారాణి ప్రపశ్యథ৷৷4.51.18৷৷కథం చేదం వనం దుర్గం యుష్మాభిరుపలక్షితమ్."},{"sloka":"ఇమాన్యభ్యవహార్యాణి మూలాని చ ఫలాని చ৷৷4.51.19৷৷భుక్త్వా పీత్వా చ పానీయం సర్వం మే వక్తుమర్హథ."}]