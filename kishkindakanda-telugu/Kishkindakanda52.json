[{"sloka":"[Hanuman narrates to Svayamprabha the purpose of the monkey mission and the reasons for entering the cave.]అథ తానబ్రవీత్సర్వాన్విశ్రాన్తాన్హరియూథపాన్.ఇదం వచనమేకాగ్రా తాపసీ ధర్మచారిణీ৷৷4.52.1৷৷"},{"sloka":"వానరా! యది వః ఖేదః ప్రనష్టః ఫలభక్షణాత్.యది చైతన్మయా శ్రావ్యం శ్రోతుమిచ్ఛామి కథ్యతామ్৷৷4.52.2৷৷"},{"sloka":"తస్యాస్తద్వచనం శ్రుత్వా హనూమాన్మారుతాత్మజః.ఆర్జవేన యథాతత్త్వమాఖ్యాతుముపచక్రమే৷৷4.52.3৷৷"},{"sloka":"రాజా సర్వస్య లోకస్య మహేన్ద్రవరుణోపమః.రామో దాశరథిశ్శీమాన్ప్రవిష్టో దణ్డకావనమ్৷৷4.52.4৷৷లక్ష్మణేన సహ భ్రాత్రా వైదేహ్యా చాపి భార్యయా.తస్య భార్యా జనస్థానాద్రావణేన హృతా బలాత్৷৷4.52.5৷৷"},{"sloka":"వీరస్తస్య సఖా రాజ్ఞస్సుగ్రీవో నామ వానరః.రాజా వానరముఖ్యానాం యేన ప్రస్థాపితా వయమ్৷৷4.52.6৷৷"},{"sloka":"అగస్త్యచరితామాశాం దక్షిణాం యమరక్షితామ్.సహైభిర్వానరైర్ఘోరైరఙ్గదప్రముఖైర్వయమ్৷৷4.52.7৷৷రావణం సహితాస్సర్వే రాక్షసం కామరూపిణమ్.సీతయా సహ వైదేహ్యా మార్గధ్వమితి చోదితాః৷৷4.52.8৷৷"},{"sloka":"విచిత్య తు వయం సర్వే సమగ్రాం దక్షిణాం దిశమ్.పరిత్రాన్తా బుభుక్షితా వృక్షమూలముపాశ్రితాః৷৷4.52.9৷৷"},{"sloka":"వివర్ణవదనాస్సర్వే సర్వే ధ్యానపరాయణాః.నాధిగచ్ఛామహే పారం మగ్నాశ్చిన్తామహార్ణవే৷৷4.52.10৷৷"},{"sloka":"చారయన్తస్తతశ్చక్షుర్దృష్టవన్తో వయం బిలమ్.లతాపాదపసఞ్చ్ఛన్నం తిమిరేణ సమావృతమ్৷৷4.52.11৷৷"},{"sloka":"అస్మాద్ధంసా జలక్లిన్నాః పక్షైస్సలిలవిస్రవైః.కురరాస్సారసాశ్చైవ నిష్పతన్తి పతత్రిణః৷৷4.52.12৷৷"},{"sloka":"సాధ్వత్ర ప్రవిశామేతి మయా తూక్తాః ప్లవఙ్గమాః.తేషామపి హి సర్వేషామనుమానముపాగతమ్৷৷4.52.13৷৷"},{"sloka":"గచ్ఛామ ప్రవిశామేతి భర్తృకార్యత్వరాన్వితాః.తతో గాఢం నిపతితా గృహ్య హస్తౌ పరస్పరమ్৷৷4.52.14৷৷"},{"sloka":"ఇదం ప్రవిష్టాస్సహసా బిలం తిమిరసంవృతమ్.ఏతన్నః కార్యమేతేన కృత్యేన వయమాగతాః৷৷4.52.15৷৷త్వాం చైవోపగతాస్సర్వే పరిద్యూనా బుభుక్షితాః."},{"sloka":"ఆతిథ్యధర్మదత్తాని మూలాని చ ఫలాని చ৷৷4.52.16৷৷అస్మాభిరుపభుక్తాని బుభుక్షాపరిపీడితైః."},{"sloka":"యత్త్వయా రక్షితాస్సర్వే మ్రియమాణా బుభుక్షయా৷৷4.52.17৷৷బ్రూహి ప్రత్యుపకారార్థం కిం తే కుర్వన్తు వానరాః."},{"sloka":"ఏవముక్తా తు ధర్మజ్ఞైర్వానరైస్తైస్స్వయంప్రభా৷৷4.52.18৷৷ప్రత్యువాచ తతస్సర్వానిదం వానరపుఙ్గవాన్."},{"sloka":"సర్వేషాం పరితుష్టాస్మి వానరాణాం తరస్వినామ్৷৷4.52.19৷৷చరన్త్యా మమ ధర్మేణ న కార్యమిహ కేనచిత్."}]