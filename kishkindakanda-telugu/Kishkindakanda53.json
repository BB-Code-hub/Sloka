[{"sloka":"[Svayamprabha helps the monkeys to reach out of the cave --- Angada regrets for exceeding the time limit --- proposes fasting unto death fearing punishment --- the monkeys decide to end their life rather than return without Sita.]ఏవముక్తశ్శుభం వాక్యం తాపస్యా ధర్మసంహితమ్.ఉవాచ హనుమాన్వాక్యం తామనిన్దితచేష్టితామ్৷৷4.53.1৷৷"},{"sloka":"శరణం త్వాం ప్రపన్నా స్మ సర్వే వై ధర్మచారిణీం.యః కృతస్సమయోస్మాకం సుగ్రీవేణ మహాత్మనా৷৷4.53.2৷৷స చ కాలో హ్యతిక్రాన్తో బిలే చ పరివర్తతామ్."},{"sloka":"సా త్వమస్మాద్బిలాద్ఘోరాదుత్తారయితుమర్హసి৷৷4.53.3৷৷తస్మాత్సుగ్రీవవచనాదతిక్రాన్తాన్గతాయుషః."},{"sloka":"త్రాతుమర్హసి నస్సర్వాన్సుగ్రీవభయకర్శితాన్৷৷4.53.4৷৷మహచ్చకార్యమస్మాభిః కర్తవ్యం ధర్మచారిణి.తచ్చాపి న కృతం కార్యమస్మాభిరిహ వాసిభిః৷৷4.53.5৷৷"},{"sloka":"ఏవముక్తా హనుమతా తాపసీ వాక్యమబ్రవీత్.జీవతా దుష్కరం మన్యే ప్రవిష్టేన నివర్తితుమ్৷৷4.53.6৷৷"},{"sloka":"తపసస్తు ప్రభావేన నియమోపార్జితేన చ.సర్వానేవ బిలాదస్మాదుద్ధరిష్యామి వానరాన్৷৷4.53.7৷৷"},{"sloka":"నిమీలయత చక్షూంషి సర్వే వానరపుఙ్గవాః!.న హి నిష్క్రమితుం శక్యమనిమీలితలోచనైః৷৷4.53.8৷৷"},{"sloka":"తతస్సమ్మీలితాస్సర్వే సుకుమారాఙ్గులైః కరైః.సహసాపిదధుర్దృష్టిం హృష్టా గమనకాఙ్క్షయా৷৷4.53.9৷৷"},{"sloka":"వానరాస్తు మహాత్మానో హస్తరుద్ధముఖాస్తదా.నిమేషాన్తరమాత్రేణ బిలాదుత్తారితాస్తయా৷৷4.53.10৷৷"},{"sloka":"తతస్తాన్వానరాన్సర్వాంస్తాపసీ ధర్మచారిణీ.నిస్సృతాన్విషమాత్తస్మాత్సమాశ్వాస్యేదమబ్రవీత్৷৷4.53.11৷৷"},{"sloka":"ఏష విన్ధ్యో గిరిశ్శ్రీమాన్నానాద్రుమలతాకులః.ఏష ప్రస్రవణశ్శైలస్సాగరోయం మహోదధిః৷৷4.53.12৷৷స్వస్తి వోస్తు గమిష్యామి భవనం వానరర్షభాః!.ఇత్యుక్త్వా తద్బిలం శ్రీమత్ప్రవివేశ స్వయమ్ప్రభా৷৷4.53.13৷৷"},{"sloka":"తతస్తే దదృశుర్ఘోరం సాగరం వరుణాలయమ్.అపారమభిగర్జన్తం ఘోరైరూర్మిభిరావృతమ్৷৷4.53.14৷৷"},{"sloka":"మయస్య మాయావిహితం గిరిదుర్గం విచిన్వతామ్.తేషాం మాసో వ్యతిక్రాన్తో యో రాజ్ఞా సమయః కృతః৷৷4.53.15৷৷"},{"sloka":"విన్ధ్యస్య తు గిరేః పాదే సమ్ప్రపుష్పితపాదపే.ఉపవిశ్య మహాభాగాశ్చిన్తామాపేదిరే తదా৷৷4.53.16৷৷"},{"sloka":"తతః పుష్పాతిభారాగ్రాన్ లతాశతసమావృతాన్.ద్రుమాన్వాసన్తికాన్దృష్టవా బభూవుర్భయశఙ్కితాః৷৷4.53.17৷৷"},{"sloka":"తే వసన్తమనుప్రాప్తం ప్రతిబుద్ధ్వా పరస్పరమ్.నష్టసన్దేశకాలార్థా నిపేతుర్ధరణీతలే৷৷4.53.18৷৷"},{"sloka":"తతస్తాన్కపివృద్ధాంస్తు శిష్టాంశ్చైవ వనౌకసః.వాచా మధురయాభాష్య యథావదనుమాన్య చ৷৷4.53.19৷৷స తు సింహవృషస్కన్ధః పీనాయతభుజః కపిః.యువరాజో మహాప్రాజ్ఞః అఙ్గదో వాక్యమబ్రవీత్৷৷4.53.20৷৷"},{"sloka":"శాసనాత్కపిరాజస్య వయం సర్వే వినిర్గతాః.మాసః పూర్ణో బిలస్థానాం హరయః కిం న బుద్ధ్యతే৷৷4.53.21৷৷"},{"sloka":"వయమాశ్వయుజే మాసి కాలసఙ్ఖ్యావ్యవస్థితాః.ప్రస్థితాస్సోపి చాతీతః కిమతః కార్యముత్తరమ్৷৷4.53.22৷৷"},{"sloka":"భవన్తః ప్రత్యయం ప్రాప్తాః నీతిమార్గవిశారదాః.హితేష్వభిరతా భర్తుర్నిసృష్టాస్సర్వకర్మసు৷৷4.53.23৷৷"},{"sloka":"కర్మస్వప్రతిమాస్సర్వే దిక్షు విశ్రుతపౌరుషాః.మాం పురస్కృత్య నిర్యాతాః పిఙ్గాక్షప్రతిచోదితాః৷৷4.53.24৷৷"},{"sloka":"ఇదానీమకృతార్థానాం మర్తవ్యం నాత్ర సంశయః.హరిరాజస్య సన్దేశమకృత్వా కస్సుఖీ భవేత్৷৷4.53.25৷৷"},{"sloka":"తస్మిన్నతీతే కాలే తు సుగ్రీవేణ కృతే స్వయమ్.ప్రాయోపవేశనం యుక్తం సర్వేషాం చ వనౌకసామ్৷৷4.53.26৷৷"},{"sloka":"తీక్ష్ణః ప్రకృత్యా సుగ్రీవస్స్వామిభావే వ్యవస్థితః.న క్షమిష్యతి నస్సర్వానపరాధకృతో గతాన్৷৷4.53.27৷৷"},{"sloka":"అప్రవృత్తౌ చ సీతాయాః పాపమేవ కరిష్యతి.తస్మాత్ క్షమమిహాద్యైవ గన్తుం ప్రాయోపవేశనమ్ హి నః৷৷4.53.28৷৷త్యక్త్వా పుత్రాంశ్చ దారాంశ్చ ధనాని చ గృహాణి చ."},{"sloka":"ధృవం నో హింసితా రాజా సర్వాన్ప్రతిగతానితః৷৷4.53.29৷৷వధేనాప్రతిరూపేణ శ్రేయాన్మృత్యురిహైవ నః."},{"sloka":"న చాహం యౌవరాజ్యేన సుగ్రీవేణాభిషేచితః৷৷4.53.30৷৷నరేన్ద్రేణాభిషిక్తోస్మి రామేణాక్లిష్టకర్మణా."},{"sloka":"స పూర్వం బద్ధవైరో మాం రాజా దృష్ట్వా వ్యతిక్రమమ్৷৷4.53.31৷৷ఘాతయిష్యతి దణ్డేన తీక్ష్ణేన కృతనిశ్చయః."},{"sloka":"కిం మే సుహృదభిర్వ్యసనం పశ్యద్భిర్జీవితాన్తరే৷৷4.53.32৷৷ఇహైవ ప్రాయమాసిష్యే పుణ్యే సాగరరోధసి."},{"sloka":"ఏతచ్ఛ్రుత్వా కుమారేణ యువరాజేన భాషితమ్৷৷4.53.33৷৷సర్వే తే వానరశ్రేష్ఠాః కరుణం వాక్యమబ్రువన్."},{"sloka":"తీక్ష్ణః ప్రకృత్యా సుగ్రీవః ప్రియాసక్తశ్చ రాఘవః৷৷4.53.34৷৷అదృష్టాయాం తు వైదేహ్యాం దృష్ట్వాస్మాంశ్త సమాగతాన్.రాఘవప్రియకామార్థం ఘాతయిష్యత్యసంశయమ్৷৷4.53.35৷৷"},{"sloka":"న క్షమం చాపరాద్ధానాం గమనం స్వామిపార్శ్వతః.ఇహైవ సీతామన్విష్య ప్రవృత్తిముపలభ్య వా৷৷4.53.36৷৷నో చేద్గచ్ఛామ తం వీరం గమిష్యామో యమక్షయమ్."},{"sloka":"ప్లవఙ్గమానాం తు భయార్దితానాంశ్రుత్వా వచస్తార ఇదం బభాషే.అలం విషాదేన బిలం ప్రవిశ్యవసామ సర్వే యది రోచతే వః৷৷4.53.37৷৷"},{"sloka":"ఇదం హి మాయావిహితం సుదుర్గమంప్రభూతవృక్షోదకభోజ్యపేయకమ్.ఇహాస్తి నో నైవ భయం పురన్దరాన్న రాఘవాద్వానరరాజతోపి వా৷৷4.53.38৷৷"},{"sloka":"శ్రుత్వాఙ్గదస్యాపి వచోనుకూల-మూచుశ్చ సర్వే హరయః ప్రతీతాః.యథా న హింస్యేమ తథా విధాన-మసక్తమద్యైవ విధీయతాం నః৷৷4.53.39৷৷"}]