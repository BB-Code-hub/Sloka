[{"sloka":"[ Angada resolves not to return --- monkeys decide to fast unto death]శ్రుత్వా హనుమతో వాక్యం ప్రశ్రితం ధర్మసంహితమ్.స్వామిసత్కారసంయుక్తమఙ్గదో వాక్యమబ్రవీత్৷৷4.55.1৷৷"},{"sloka":"స్థైర్యమాత్మమనశ్శౌచమానృశంస్యమథార్జవమ్.విక్రమశ్చైవ ధైర్యం చ సుగ్రీవే నోపపద్యతే৷৷4.55.2৷৷"},{"sloka":"భ్రాతుర్జ్యేష్ఠస్య యో భార్యాం జీవతో మహిషీం ప్రియామ్.ధర్మేణ మాతరం యస్తు స్వీకరోతి జుగుప్సితః৷৷4.55.3৷৷కథం స ధర్మం జానీతే యేన భ్రాత్రా మహాత్మనా.యుద్ధాయాభినియుక్తేన బిలస్య పిహితం ముఖమ్৷৷4.55.4৷৷"},{"sloka":"సత్యాత్పాణిగృహీతశ్చ కృతకర్మా మహాయశాః.విస్మృతో రాఘవో యేన స కస్య తు కృతం స్మరేత్৷৷4.55.5৷৷"},{"sloka":"లక్ష్మణస్య భయాద్యేన నాధర్మభయభీరుణా.ఆదిష్టా మార్గితుం సీతాం ధర్మమస్మిన్కథం భవేత్৷৷4.55.6৷৷"},{"sloka":"తస్మిన్పాపే కృతఘ్నే తు స్మృతిహీనే చలాత్మని.ఆర్యః కో విశ్వసేజ్జాతు తత్కులీనో జిజీవిషుః৷৷4.55.7৷৷"},{"sloka":"రాజ్యే పుత్రః ప్రతిష్ఠాప్యస్సగుణో విగుణోపి వా.కథం శత్రుకులీనం మాం సుగ్రీవో జీవయిష్యతి৷৷4.55.8৷৷"},{"sloka":"భిన్నమన్త్రోపరాద్ధశ్చ హీనశక్తిః కథం హ్యహమ్.కిష్కిన్ధాం ప్రాప్య జీవేయమనాథ ఇవ దుర్బలః৷৷4.55.9৷৷"},{"sloka":"పాంశుదణ్డేన హి మాం బన్ధనే నోపపాదయేత్.శఠః క్రూరో నృశంసశ్చ సుగ్రీవో రాజ్యకారణాత్৷৷4.55.10৷৷"},{"sloka":"బన్ధనాద్వావసాదాన్మే శ్రేయః ప్రాయోపవేశనమ్.అనుజానీత మాం సర్వే గృహం గచ్ఛన్తు వానరాః৷৷4.55.11৷৷"},{"sloka":"అహం వః ప్రతిజానామి నాగమిష్యామ్యహం పురీమ్.ఇహైవ ప్రాయమాసిష్యే శ్రేయో మరణమేవ మే৷৷4.55.12৷৷"},{"sloka":"అభివాదనపూర్వం హి రాఘవౌ బలశాలినౌ.అభివాదనపూర్వం తు రాజా కుశలమేవ చ৷৷4.55.13৷৷వాచ్యస్తాతో యవీయాన్మే సుగ్రీవో వానరేశ్వరః."},{"sloka":"ఆరోగ్యపూర్వం కుశలం వాచ్యా మాతా రుమా చ మే৷৷4.55.14৷৷మాతరం చైవ మే తారామాశ్వాసయితుమర్హథ."},{"sloka":"ప్రకృత్యా ప్రియపుత్రా సా సానుక్రోశా తపస్వినీ৷৷4.55.15৷৷వినష్టమిహ మాం శ్రుత్వా వ్యక్తం హాస్యతి జీవితమ్."},{"sloka":"ఏతావదుక్త్వా వచనం వృద్ధాంస్తానభివాద్య చ৷৷4.55.16৷৷వివేశ చాఙ్గదో భూమౌ రుదన్దర్భేషు దుర్మనాః."},{"sloka":"తస్య సంవిశతస్తత్ర రుదన్తో వానరర్షభాః৷৷4.55.17৷৷నయనేభ్యః ప్రముముచురుష్ణం వై వారి దుఃఖితాః."},{"sloka":"సుగ్రీవం చైవ నిన్దన్తః ప్రశంసన్తశ్చ వాలినమ్৷৷4.55.18৷৷పరివార్యాఙ్గదం సర్వే వ్యవసన్ప్రాయమాసితుమ్."},{"sloka":"మతం తద్వాలిపుత్రస్య విజ్ఞాయ ప్లవగర్షభాః৷৷4.55.19৷৷ఉపస్పృశ్యోదకం తత్ర ప్రాఙ్ముఖాస్సముపావిశన్.దక్షిణాగ్రేషు దర్భేషు ఉదక్తీరం సమాశ్రితాః৷৷4.55.20৷৷ముమూర్షవో హరిశ్రేష్ఠా ఏతత్ క్షమమితి స్మ హ."},{"sloka":"రామస్య వనవాసం చ క్షయం దశరథస్య చ৷৷4.55.21৷৷జనస్థానవధం చైవ వధం చైవ జటాయుషః.హరణం చైవ వైదేహ్యా వాలినశ్చ వధం రణే৷৷4.55.22৷৷రామకోపం చ వదతాం హరీణాం భయమాగతమ్."},{"sloka":"స సంవిశద్భిబహుభిర్మహీధరో మహాద్రికూటప్రతిమైః ప్లవఙ్గమైః.బభూవ సన్నాదితనిర్దరాన్తరో భృశం నదద్భిర్జలదైరివోల్బణైః৷৷4.55.23৷৷"}]