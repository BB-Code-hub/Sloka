[{"sloka":"[Samapati narrates his story to the monkeys says he saw Sita being carried off by Ravana to Lanka.]ఇత్యుక్తః కరుణం వాక్యం వానరైస్త్యక్తజీవితైః.సబాష్పో వానరాన్గృధ్రః ప్రత్యువాచ మహాస్వనః৷৷4.58.1৷৷"},{"sloka":"యవీయాన్మమ భ్రాతా జటాయుర్నామ వానరాః.యమాఖ్యాత హతం యుద్ధే రావణేన బలీయసా৷৷4.58.2৷৷"},{"sloka":"వృద్ధభావాదపక్షత్వాచ్ఛృణ్వంస్తదపి మర్షయే.న హి మే శక్తిరస్త్యద్య భ్రాతుర్వైరవిమోక్షణే৷৷4.58.3৷৷"},{"sloka":"పురా వృత్రవధే వృత్తే పరస్పరజయైషిణౌ.ఆదిత్యముపయాతౌ స్వో జ్వలన్తం రశ్మిమాలినమ్৷৷4.58.4৷৷"},{"sloka":"ఆవృత్త్యాకాశమార్గే తు జవేన స్మ గతౌ భృశమ్.మధ్యం ప్రాప్తే దినకరే జటాయురవసీదతి৷৷4.58.5৷৷"},{"sloka":"తమహం భ్రాతరం దృష్ట్వా సూర్యరశ్మిభిరర్దితమ్.పక్షాభ్యాం ఛాదయామాస స్నేహాత్పరమవిహ్వలః৷৷4.58.6৷৷"},{"sloka":"నిర్దగ్ధపక్షః పతితో విన్ధ్యేహం వానరర్షభాః.అహమస్మిన్వసన్భ్రాతుః ప్రవృత్తిం నోపలక్షయే৷৷4.58.7৷৷"},{"sloka":"జటాయుషస్త్వేవముక్తో భ్రాత్రా సమ్పాతినా తదా.యువరాజో మహాప్రాజ్ఞః ప్రత్యువాచాఙ్గదస్తతః৷৷4.58.8৷৷"},{"sloka":"జటాయుషో యది భ్రాతా శ్రుతం తే గదితం మయా.ఆఖ్యా హి యది జానాసి నిలయం తస్య రక్షసః৷৷4.58.9৷৷"},{"sloka":"అదీర్ఘదర్శినం తం వై రావణం రాక్షసాధిపమ్.అన్తికే యది వా దూరే యది జానాసి శంస నః৷৷4.58.10৷৷"},{"sloka":"తతోబ్రవీన్మహాతేజా జ్యేష్ఠో భ్రాతా జటాయుషః.ఆత్మానురూపం వచనం వానరాన్సమ్ప్రహర్షయన్৷৷4.58.11৷৷"},{"sloka":"నిర్దగ్ధపక్షో గృధ్రోహం హీనవీర్య: ప్లవఙ్గమాః!.వాఙ్మాత్రేణ తు రామస్య కరిష్యే సాహ్యముత్తమమ్৷৷4.58.12৷৷"},{"sloka":"జానామి వారుణాన్లోకాన్విష్ణోస్త్రై విక్రమానపి.మహాసురవిమర్దన్వా శ్చ హ్యమృతస్య చ మన్థనమ్৷৷4.58.13৷৷"},{"sloka":"రామస్య యదిదం కార్యం కర్తవ్యం ప్రథమం మయా.జరయా చ హృతం తేజః ప్రాణాశ్చ శిథిలా మమ৷৷4.58.14৷৷"},{"sloka":"తరుణీ రూపసమ్పన్నా సర్వాభరణభూషితా.హ్రియమాణా మయా దృష్టా రావణేన దురాత్మనా৷৷4.58.15৷৷క్రోశన్తీ రామ రామేతి లక్ష్మణేతి చ భామినీ.భూషణాన్యపవిధ్యన్తీ గాత్రాణి చ విధున్వతీ৷৷4.58.16৷৷"},{"sloka":"సూర్యప్రభేవ శైలాగ్రే తస్యాః కౌశేయముత్తమమ్.అసితే రాక్షసే భాతి యథా వా తటిదమ్బుదే৷৷4.58.17৷৷"},{"sloka":"తాం తు సీతామహం మన్యే రామస్య పరికీర్తనాత్.శ్రూయతాం మే కథయతో నిలయం తస్య రక్షసః৷৷4.58.18৷৷"},{"sloka":"పుత్రో విశ్రవస స్సాక్షాద్భ్రాతా వైశ్రవణస్య చ.అధ్యాస్తే నగరీం లఙ్కాం రావణో నామ రాక్షసః৷৷4.58.19৷৷"},{"sloka":"ఇతో ద్వీపస్సముద్రస్య సమ్పూర్ణే శతయోజనే.తస్మిన్లఙ్కాపురీ రమ్యా నిర్మితా విశ్వకర్మణా৷৷4.58.20৷৷"},{"sloka":"జామ్బూనదమయైర్ద్వారైశ్చిత్రైః కాఞ్చనవేదికైః.ప్రాసాదైర్హేమవర్ణైశ్చ మహద్భిః సుసమా కృతా৷৷4.58.21৷৷ప్రాకారేణార్కవర్ణేన మహతా చ సమాన్వితా."},{"sloka":"తస్యాం వసతి వైదేహీ దీనా కౌశేయవాసినీ৷৷4.58.22৷৷రావణాన్తఃపురే రుద్ధా రాక్షసీభిస్సురక్షితా.జనకస్యాత్మజాం రాజ్ఞస్తత్ర ద్రక్ష్యథ మైథిలీమ్৷৷4.58.23৷৷"},{"sloka":"లఙ్కాయామథ గుప్తాయాం సాగరేణ సమన్తతః.సమ్ప్రాప్య సాగరస్యాన్తం సమ్పూర్ణం శతయోజనమ్৷৷4.58.24৷৷ఆసాద్య దక్షిణం తీరం తతో ద్రక్ష్యథ రావణమ్.తత్రైవ త్వరితాః క్షిప్రం విక్రమధ్వం ప్లవఙ్గమాః৷৷4.58.25৷৷"},{"sloka":"జ్ఞానేన ఖలు పశ్యామి దృష్ట్వా ప్రత్యాగమిష్యథ.ఆద్యః పన్థాః కులిఙ్గానాం యే చాన్యే ధాన్యజీవినః৷৷4.58.26৷৷ద్వితీయో బలిభోజానాం యే చ వృక్షఫలాశినః.భాసాస్తృతీయం గచ్ఛన్తి క్రౌఞ్చాశ్చ కురరైస్సహ৷৷4.58.27৷৷శ్యేనాశ్చతుర్థం గచ్ఛన్తి గృధ్రా గచ్ఛన్తి పఞ్చమమ్."},{"sloka":"బలవీర్యోపపన్నానాం రూపయౌవనశాలినామ్৷৷4.58.28৷৷షష్ఠస్తు పన్థా హంసానాం వైనతేయగతిః పరా.వైనతేయాచ్చ నో జన్మ సర్వేషాం వానరర్షభాః!৷৷4.58.29৷৷"},{"sloka":"ఇహస్థోహం ప్రపశ్యామి రావణం జానకీం తథా.అస్మాకమపి సౌవర్ణం దివ్యం చక్షుర్బలం తథా৷৷4.58.30৷৷"},{"sloka":"తస్మాదాహారవీర్యేణ నిసర్గేణ చ వానరాః.ఆయోజనశతాత్సాగ్రాద్వయం పశ్యామ నిత్యశః৷৷4.58.31৷৷"},{"sloka":"అస్మాకం విహితా వృత్తిర్నిసర్గేణ చ దూరతః.విహితా పాదమూలే తు వృత్తిశ్చరణయోధినామ్৷৷4.58.32৷৷"},{"sloka":"గర్హితం తు కృతం కర్మ యేన స్మ పశితాశినా.ప్రతీకార్యం చ మే తస్య వైరం భ్రాతృకృతం భవేత్৷৷4.58.33৷৷"},{"sloka":"ఉపాయో దృశ్యతాం కశ్చిల్లఙ్ఘనే లవణామ్భసః.అభిగమ్య తు వైదేహీం సమృద్ధార్థా గమిష్యథ৷৷4.58.34৷৷"},{"sloka":"సముద్రం నేతుమిచ్ఛామి భవద్భిర్వరుణాలయమ్.ప్రదాస్యామ్యుదకం భ్రాతుస్స్వర్గతస్య మహాత్మనః৷৷4.58.35৷৷"},{"sloka":"తతో నీత్వా తు తం దేశం తీరం నదనదీపతేః.నిర్దగ్ధపక్షం సమ్పాతిం వానరాస్సుమహౌజసః৷৷4.58.36৷৷పునః ప్రత్యానయిత్వా చ తం దేశం పతగేశ్వరమ్.బభూవుర్వానరా హృష్టాః ప్రవృత్తిముపలభ్య తే৷৷4.58.37৷৷"}]