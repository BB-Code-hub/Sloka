[{"sloka":"[Information brought by Suparshva, Sampati's son.]తతస్తదమృతాస్వాదం గృధ్రరాజేన భాషితమ్.నిశమ్య ముదితా హృష్టాస్తే వచః ప్లవగర్షభాః৷৷4.59.1৷৷"},{"sloka":"జామ్బవాన్ వానరశ్రేష్ఠస్సహ సర్వైః ప్లవఙ్గమైః.భూతలాత్సహసోత్థాయ గృధ్రరాజానమబ్రవీత్৷৷4.59.2৷৷"},{"sloka":"క్వ సీతా కేన వా దృష్టా కో వా హరతి మైథిలీమ్.తదాఖ్యాతు భవాత్సర్వం గతిర్భవ వనౌకసామ్৷৷4.59.3৷৷"},{"sloka":"కో దాశరథి బాణానాం వజ్రవేగనిపాతినామ్.స్వయం లక్ష్మణముక్తానాం న చిన్తయతి విక్రమమ్৷৷4.59.4৷৷"},{"sloka":"స హరీన్ప్రీతిసంయుక్తాన్సీతాశ్రుతిసమాహితాన్.పునరాశ్వసయన్ప్రీత: ఇదం వచనమబ్రవీత్৷৷4.59.5৷৷"},{"sloka":"శ్రూయతామిహ వైదేహ్యా యథా మే హరణం శ్రుతమ్.యేన చాపి మమాఖ్యాతం యత్ర వాయతలోచనా৷৷4.59.6৷৷"},{"sloka":"అహమస్మిన్గిరౌ దుర్గే బహుయోజనమాయతే.చిరాన్నిపతితో వృద్ధః క్షీణప్రాణపరాక్రమః৷৷4.59.7৷৷"},{"sloka":"తం మామేవం గతం పుత్రస్సుపార్శ్వోనామ నామతః.ఆహారేణ యథాకాలం బిభర్తి పతతాం వరః৷৷4.59.8৷৷"},{"sloka":"తీక్ష్ణకామాస్తు గన్ధర్వాస్తీక్ష్ణకోపా భుజఙ్గమాః.మృగాణాం తు భయం తీక్ష్ణం తతస్తీక్ష్ణక్షుధా వయమ్৷৷4.59.9৷৷"},{"sloka":"స కదాచిత్క్షుధార్తస్య మమాహారాభికాఙ్క్షిణః.గతసూర్యేహని ప్రాప్తో మమ పుత్రో హ్యనామిషః৷৷4.59.10৷৷"},{"sloka":"స మామాహారసంరోధాత్పీడితం ప్రీతివర్ధనః.అనుమాన్య యథాతత్త్వమిదం వచనమబ్రవీత్৷৷4.59.11৷৷"},{"sloka":"అహం తాత! యథాకాలమామిషార్థీ ఖమాప్లుతః.మహేన్ద్రస్య గిరేర్ద్వారమావృత్య సుసమాస్థితః৷৷4.59.12৷৷"},{"sloka":"తత్ర సత్త్వసహస్రాణాం సాగరాన్తరచారిణామ్.పన్థానమేకోధ్యవసం సన్నిరోద్ధుమవాఙ్ముఖః৷৷4.59.13৷৷"},{"sloka":"తత్ర కశ్చిన్మయా దృష్ట స్సూర్యోదయసమప్రభామ్.స్త్రియమాదాయ గచ్ఛన్వై భిన్నాఞ్జనచయప్రభః৷৷4.59.14৷৷"},{"sloka":"సోహమభ్యవహారార్థీ తౌ దృష్ట్వా కృతనిశ్చయః.తేన సామ్నా వినీతేన పన్థానమభియాచితః৷৷4.59.15৷৷"},{"sloka":"న హి సామోపపన్నానాం ప్రహర్తా విద్యతే క్వచిత్.నీచేష్వపి జనః కశ్చిత్కిమఙ్గ! బత మద్విధః৷৷4.59.16৷৷"},{"sloka":"స యాతస్తేజసా వ్యోమ సఙ్క్షిపన్నివ వేగతః.అథాహం ఖేచరైర్భూతైరభిగమ్య సభాజితః৷৷4.59.17৷৷"},{"sloka":"దిష్ట్యా జీవసి తాతేతి హ్యబ్రువన్మాం మహర్షయః.కథఞ్చిత్సకళత్రోసౌ గతస్తే స్వస్త్యసంశయమ్৷৷4.59.18৷৷"},{"sloka":"ఏవ ముక్తస్తతోహం తైస్సిద్ధై: పరమశోభనైః.స చ మే రావణో రాజా రక్షసాం ప్రతివేదితః৷৷4.59.19৷৷హరన్దాశరథేర్భార్యాం రామస్య జనకాత్మజామ్.భ్రష్టాభరణకౌశేయాం శోకవేగపరాజితామ్৷৷4.59.20৷৷రామలక్ష్మణయోర్నామ క్రోశన్తీం ముక్తమూర్ధజామ్."},{"sloka":"ఏష కాలాత్యయస్తావదితి కాలవిదాం వరః৷৷4.59.21৷৷ఏతమర్థం సమగ్రం మే సుపార్శ్వః ప్రత్యవేదయత్."},{"sloka":"తచ్ఛృత్వాపి హి మే బుద్ధిర్నాసీత్కాచిత్పరాక్రమే৷৷4.59.22৷৷అపక్షో హి కథం పక్షీ కర్మ కిఞ్చిదుపక్రమే."},{"sloka":"యత్తు శక్యం మయా కర్తుం వాగ్బుద్ధిగుణవర్తినా৷৷4.59.23৷৷శ్రూయతాం తత్ప్రవక్ష్యామి భవతాం పౌరుషాశ్రయమ్."},{"sloka":"వాఙ్మతిభ్యాం తు సర్వేషాం కరిష్యామి ప్రియం హి వః৷৷4.59.24৷৷యద్ధి దాశరథేః కార్యం మమ తన్నాత్ర సంశయః."},{"sloka":"తే భవన్తో మతిశ్రేష్ఠా బలవన్తో మనస్వినః৷৷4.59.25৷৷ప్రేషితాః కపిరాజేన దేవైరపి దురాసదాః."},{"sloka":"రామలక్ష్మణబాణాశ్చ నిశితాః కఙ్కపత్రిణః৷৷4.59.26৷৷త్రయాణామపి లోకానాం పర్యాప్తాస్త్రాణనిగ్రహే."},{"sloka":"కామం ఖలు దశగ్రీవ స్తేజోబలసమన్వితః৷৷4.59.27৷৷భవతాం తు సమర్థానాం న కిఞ్చిదపి దుష్కరమ్."},{"sloka":"తదలం కాలసఙ్గేన క్రియతాం బుద్ధినిశ్చయః৷৷4.59.28৷৷న హి కర్మసు సజ్జన్తే బుద్ధిమన్తో భవద్విధాః."}]