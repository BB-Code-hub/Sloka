[{"sloka":"[Sugriva speaks about the abduction of Sita by Ravana --- shows to Rama the veil and ornament dropped down by Sita --- Rama eager to killl Ravana, seeks further details of the enemy from Sugriva]పునరేవాబ్రవీత్ప్రీతో రాఘవం రఘునన్దనమ్.అయమాఖ్యాతి మే రామ! సచివో మన్త్రిసత్తమః4.6.1৷৷హనుమాన్యన్నిమిత్తం త్వం నిర్జనం వనమాగతః.లక్ష్మణేన సహ భ్రాత్రా వసతశ్చ వనే తవ4.6.2৷৷రక్షసాపహృతా భార్యా మైథిలీ జనకాత్మజా.త్వయా వియుక్తా రుదతీ లక్ష్మణేన చ ధీమతా4.6.3৷৷అన్తరప్రేప్సునా తేన హత్వా గృధ్రం జటాయుషమ్4.6.4৷৷"},{"sloka":"భార్యావియోగజం దుఃఖం న చిరాత్త్వం విమోక్ష్యసే.అహం తామానయిష్యామి నష్టాం వేదశ్రుతీమివ৷৷4.6.5৷৷"},{"sloka":"రసాతలే వా వర్తన్తీం వర్తన్తీ వా నభస్థలేఅహమానీయ దాస్యామి తవ భార్యామరిన్దమ!৷৷.4.6.6৷৷"},{"sloka":"ఇదం తథ్యం మమ వచస్త్వమవేహి చ రాఘవ!.న శక్యా సా జరయితుం సేన్ద్రైరపి స్సురాసురైః4.6.7৷৷తవ భార్యా మహాబాహో! భక్ష్యం విషకృతం యథా.త్యజ శోకం మహాబాహో తాం కాన్తామానయామి తే4.6.8৷৷"},{"sloka":"అనుమానాత్తు జానామి మైథిలీ సా న సంశయః.హ్రియమాణా మయా దృష్టా రక్షసా క్రూరకర్మణా4.6.9৷৷క్రోశన్తీ రామ రామేతి లక్ష్మణేతి చ విస్వరమ్.స్ఫురన్తీ రావణస్యాఙ్కే పన్నగేన్ద్రవధూర్యథా4.6.10৷৷"},{"sloka":"ఆత్మనా పఞ్చమం మాం హి దృష్ట్వా శైలతటే స్థితమ్.ఉత్తరీయం తయా త్యక్తం శుభాన్యాభరణాని చ4.6.11৷৷"},{"sloka":"తాన్యస్మాభిగృహీతాని నిహితాని చ రాఘవ!.ఆనయిష్యామ్యహం తాని ప్రత్యభిజ్ఞాతుమర్హసి4.6.12৷৷"},{"sloka":"తమబ్రవీత్తతో రామస్సుగ్రీవం ప్రియవాదినమ్.ఆనయస్వ సఖే! శీఘ్రం కిమర్థం ప్రవిలమ్బసే4.6.13৷৷"},{"sloka":"ఏవముక్తస్తు సుగ్రీవశ్శైలస్య గహనాం గుహామ్.ప్రవివేశ తతశశీఘ్రం రాఘవప్రియకామ్యయా4.6.14৷৷"},{"sloka":"ఉత్తరీయం గృహీత్వా తు శుభాన్యాభరణాని చ.ఇదం పశ్యేతి రామాయ దర్శయామాస వానరః4.6.15৷৷"},{"sloka":"తతో గృహీత్వా వాసస్తు శ్శుభాన్యాభరణాని చ.అభవద్బాష్పసంరుద్ధో నీహారేణేవ చన్ద్రమాః4.6.16৷৷"},{"sloka":"సీతాస్నేహప్రవృత్తేన స తు బాష్పేణ దూషితః.హా ప్రియేతి రుదన్ధైర్యముత్సృజ్య న్యపతత్క్షితౌ4.6.17৷৷"},{"sloka":"హృది కృత్వా తు బహుశస్తమలఙ్కారముత్తమమ్.నిశశ్వాస భృశం సర్పో బిలస్థ ఇవ రోషితః৷৷4.6.18৷৷"},{"sloka":"అవిచ్ఛిన్నాశ్రువేగస్తు సౌమిత్రిం వీక్ష్య పార్శ్వతః.పరిదేవయితుం దీనం రామస్సముపచక్రమే4.6.19৷৷"},{"sloka":"పశ్య లక్ష్మణ! వైదేహ్యా సన్త్యక్తం హ్రియమాణయా.ఉత్తరీయమిదం భూమౌ శరీరాద్భూషణాని చ4.6.20৷৷"},{"sloka":"శాద్వలిన్యాం ధ్రువం భూమౌ సీతయా హ్రియమాణయా.ఉత్సృష్టం భూషణమిదం తథారూపం హి దృశ్యతే4.6.21৷৷"},{"sloka":"ఏవముక్తస్తు రామేణ లక్ష్మణో వాక్యమబ్రవీత్.నాహం జానామి కేయూరే నాహం జానామి కుణ్డలే4.6.22৷৷నూపురే త్వభిజానామి నిత్యం పాదాభివన్దనాత్."},{"sloka":"తతస్తు రాఘవో వాక్యం సుగ్రీవమిదమబ్రవీత్4.6.23৷৷బ్రూహి సుగ్రీవ! కం దేశం హ్రియన్తీ లక్షితా త్వయా.రక్షసా రౌద్రరూపేణ మమ ప్రాణైః ప్రియా ప్రియా4.6.24৷৷"},{"sloka":"క్వ వా వసతి తద్రక్షో మహద్వ్యసనదం మమ.యన్నిమిత్తమహం సర్వాన్నాశయిష్యామి రాక్షసాన్4.6.25৷৷"},{"sloka":"హరతా మైథిలీం యేన మాం చ రోషయతా భృశమ్.ఆత్మనో జీవితాన్తాయ మృత్యుద్వారమపావృతమ్4.6.26৷৷"},{"sloka":"మమ దయితతరా హృతా వనాన్తా-ద్రజనిచరేణ విమథ్య యేన సా.కథయ మమ రిపుం తమద్య వైప్లవగపతే! యమసాదనం నయామి4.6.27৷৷"}]