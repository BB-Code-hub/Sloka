[{"sloka":"[Sampati gives his past account.]తతః కృతోదకం స్నాతం తం గృధ్రం హరియూథపాః.ఉపవిష్టా గిరౌ రమ్యే పరివార్య సమన్తతః৷৷4.60.1৷৷"},{"sloka":"తమఙ్గదముపాసీనం తైస్సర్వైర్హరిభిర్వృతమ్.జనితప్రత్యయో హర్షాత్సమ్పాతిః పునరబ్రవీత్৷৷4.60.2৷৷"},{"sloka":"కృత్వా నిశ్శబ్దమేకాగ్రా శ్శ్రుణ్వన్తు హరయో! మమ.తత్వం సఙ్కీర్తయిష్యామి యథా జానామి మైథిలీమ్৷৷4.60.3৷৷"},{"sloka":"అస్య విన్ధ్యస్య శిఖరే పతితోస్మి పురావనే.సూర్యతపపరీతాఙ్గో నిర్దగ్ధస్సూర్యరశ్మిభిః৷৷4.60.4৷৷"},{"sloka":"లబ్ధసంజ్ఞస్తు షడ్రాత్రాద్వివశో విహ్వలన్నివ.వీక్షమాణో దిశస్సర్వా నాభిజానామి కిఞ్చన৷৷4.60.5৷৷"},{"sloka":"తతస్తు సాగరాన్ శైలాన్నదీస్సర్వాస్సరాంసి చ.వనాని చ ప్రదేశాంశ్చ నీరీక్ష్య మతిరాగతా৷৷4.60.6৷৷"},{"sloka":"హృష్టపక్షిగణాకీర్ణః కన్దరాన్తరకూటవాన్.దక్షిణస్యోదధేస్తీరే విన్ధ్యోయమితి నిశ్చితః৷৷4.60.7৷৷"},{"sloka":"ఆసీచ్చాత్రాశ్రమం పుణ్యం సురైరపి సుపూజితమ్.ఋషిర్నిశాకరో నామ యస్మిన్నుగ్రతపాభవత్৷৷4.60.8৷৷"},{"sloka":"అష్టౌ వర్షసహస్రాణి తేనాస్మిన్నృషిణా వినా.వసతో మమ ధర్మజ్ఞా! స్వర్గతే తు నిశాకరే৷৷4.60.9৷৷"},{"sloka":"అవతీర్య తు విన్ధ్యాగ్రాత్కృచ్ఛ్రేణ విషమాచ్ఛనైః.తీక్ష్ణదర్భాం వసుమతీం దుఃఖేన పునరాగతః৷৷4.60.10৷৷"},{"sloka":"తమృషిం ద్రష్టుకామోస్మి దుఃఖేనాభ్యాగతో భృశమ్.జటాయుషా మయా చైవ బహుశోభిగతో హి సః৷৷4.60.11৷৷"},{"sloka":"తస్యాశ్రమపదాభ్యాశే వవుర్వాతాస్సుగన్ధినః.వృక్షో వాపుష్పితః కశ్చిదఫలో వా న విద్యతే৷৷4.60.12৷৷"},{"sloka":"ఉపేత్య చాశ్రమం పుణ్యం వృక్షమూలముపాశ్రితః.ద్రష్టుకామః ప్రతీక్షేహం భగవన్తం నిశాకరమ్৷৷4.60.13৷৷"},{"sloka":"అథాపశ్యమదూరస్థమృషిం జ్వలితతేజసమ్.కృతాభిషేకం దుర్ధర్షముపావృత్తముదఙ్ముఖమ్৷৷4.60.14৷৷"},{"sloka":"తమృక్షాస్సృమరా వ్యాఘ్రాస్సింహా నాగాస్సరీసృపాః.పరివార్యోపగచ్ఛన్తి ధాతారం ప్రాణినో యథా৷৷4.60.15৷৷"},{"sloka":"తతః ప్రాప్తమృషిం జ్ఞాత్వా తాని సత్త్వాని వై యయుః.ప్రవిష్టే రాజని యథా సర్వం సామాత్యకం బలమ్৷৷4.60.16৷৷"},{"sloka":"ఋషిస్తు దృష్ట్వా మాం ప్రీతః ప్రవిష్టశ్చాశ్రమం పునః.ముహూర్తమాత్రాన్నిష్క్రమ్య తతః కార్యమపృచ్ఛత৷৷4.60.17৷৷"},{"sloka":"సౌమ్య! వైకల్యతాం దృష్ట్వా రోమ్ణాం తే నావగమ్యతే.అగ్నిదగ్ధావిమౌ పక్షౌ వ్రణాశ్చాపి శరీరకే৷৷4.60.18৷৷"},{"sloka":"గృధ్రౌ ద్వౌ దృష్టపూర్వౌ మే మాతరిశ్వసమౌ జవే.గృధ్రాణాం చైవ రాజానౌ భ్రాతరౌ కామరూపిణౌ৷৷4.60.19৷৷"},{"sloka":"జ్యేష్ఠో హి త్వం తు సమ్పాతే! జటాయురనుజస్తవ.మానుషం రూపమాస్థాయ గృహ్ణీతాం చరణౌ మమ৷৷4.60.20৷৷"},{"sloka":"కిం తే వ్యాధిసముత్థానం పక్షయోః పతనం కథమ్.దణ్డోయంచ కృతః కేన సర్వమాఖ్యాహి పృచ్ఛతః৷৷4.60.21৷৷"}]