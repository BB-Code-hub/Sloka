[{"sloka":"[Sampati's revelation to sage Nishakara about his burnt wings.]తతస్తద్దారుణం కర్మ దుష్కరం సహసాత్కృతమ్.ఆచచక్షే మునేస్సర్వం సూర్యానుగమనం తథా৷৷4.61.1৷৷"},{"sloka":"భగవన్వ్రణయుక్తత్వాల్లజ్జయా వ్యాకులేన్ద్రియః.పరిశ్రాన్తో న శక్నోమి వచనం పరిభాషితుమ్৷৷4.61.2৷৷"},{"sloka":"అహం చైవ జటాయుశ్చ సఙ్ఘర్షాద్ధర్పమోహితౌ.ఆకాశం పతితౌ వీరౌ జిజ్ఞాసన్తౌ పరాక్రమమ్৷৷4.61.3৷৷"},{"sloka":"కైలాసశిఖరే బద్ధ్వా మునీనామగ్రతః పణమ్.రవిస్స్యాదనుయాతవ్యో యావదస్తం మహాగిరిమ్৷৷4.61.4৷৷"},{"sloka":"అథావాం యుగపత్ప్రాప్తావపశ్యావ మహీతలే.రథచక్రప్రమాణాని నగరాణి పృథక్పృథక్৷৷4.61.5৷৷"},{"sloka":"క్వచిద్వాదిత్రఘోషాంశ్చ బ్రహ్మఘోషాంశ్చ శుశ్రువః.గాయన్తీశ్చాఙ్గనా బహ్వీః పశ్యావో రక్తవాససః৷৷4.61.6৷৷"},{"sloka":"తూర్ణముత్పత్య చాకాశమాదిత్యపథమాశ్రితౌ.ఆవామాలోకయావస్తద్వనం శాద్వలసన్నిభమ్৷৷4.61.7৷৷"},{"sloka":"ఉపలైరివ సఞ్ఛన్నా దృశ్యతే భూశ్శిలోచ్చయైః.ఆపగాభిశ్చ సంవీతా సూత్రైరివ వసున్ధరా৷৷4.61.8৷৷"},{"sloka":"హిమవాంశ్చైవ విన్ధ్యశ్చ మేరుశ్చ సుమహాన్నగః.భూతలే సమ్ప్రకాశన్తే నాగా ఇవ జలాశయే৷৷4.61.9৷৷"},{"sloka":"తీవ్రస్స్వేదశ్చ ఖేదశ్చ భయం చాసీత్తదావయోః.సమావిశతి మోహశ్చ తమో మూర్ఛా చ దారుణా৷৷4.61.10৷৷"},{"sloka":"న దిగ్విజ్ఞాయతే యామ్యా నాగ్నేయీ న చ వారుణీ.యుగాన్తే నియతో లోకో హతో దగ్ధ ఇవాగ్నినా৷৷4.61.11৷৷"},{"sloka":"మనశ్చ మే హతం భూయస్సన్నివర్త్యతు సంశ్రయమ్.యత్నేన మహతా హ్యస్మిన్పునస్సన్ధాయ చక్షుషీ৷৷4.61.12৷৷యత్నేన మహతా భూయో భాస్కరః ప్రతిలోకితః.తుల్యః పృథ్వీప్రమాణేన భాస్కరః ప్రతిభాతి నౌ৷৷4.61.13৷৷"},{"sloka":"జటాయుర్మామనాపృచ్ఛ్య నిపపాత మహీం తతః.తం దృష్ట్వా తూర్ణమాకాశాదాత్మానం ముక్తవానహమ్৷৷4.61.14৷৷"},{"sloka":"పక్షాభ్యాం చ మయా గుప్తో జటాయుర్న ప్రదహ్యతే.ప్రమాదాత్తత్ర నిర్దగ్ధః పతన్వాయుపథాదహమ్৷৷4.61.15৷৷"},{"sloka":"ఆశఙ్కే తం నిపతితం జనస్థానే జటాయుషమ్.అహం తు పతితో విన్ధ్యే దగ్ధపక్షో జడీకృతః৷৷4.61.16৷৷"},{"sloka":"రాజ్యేన హీనో భ్రాత్రా చ పక్షాభ్యాం విక్రమేణ చ.సర్వథా మర్తుమేవేచ్ఛన్పతిష్యే శిఖరాద్గీరేః৷৷4.61.17৷৷"}]