[{"sloka":"[Sampati gets back his wings --- the monkeys rejoice and proceed southward.]ఏతైరన్యైశ్చ బహుభిర్వాక్యైర్వాక్యవిశారదః.మాం ప్రశస్యాభ్యనుజ్ఞాప్య ప్రవిష్టస్స స్వమాలయమ్৷৷4.63.1৷৷"},{"sloka":"కన్దరాత్తు విసర్పిత్వా పర్వతస్య శనైశ్శనైః.అహం విన్ధ్యం సమారుహ్య భవతః ప్రతిపాలయే৷৷4.63.2৷৷"},{"sloka":"అద్య త్వేతస్య కాలస్య సాగ్రం వర్షశతం గతమ్.దేశకాలప్రతీక్షోస్మి హృది కృత్వా మునేర్వచః৷৷4.63.3৷৷"},{"sloka":"మహాప్రస్థానమాసాద్య స్వర్గతే తు నిశాకరే.మాం నిర్దహతి సన్తాపో వితర్కైర్బహుభిర్వృతమ్৷৷4.63.4৷৷"},{"sloka":"ఉత్థితాం మరణే బుద్ధిం మునివాక్యైర్నివర్తయే.బుద్ధిర్యా తేన మే దత్తా ప్రాణానాం రక్షణాయ తు৷৷4.63.5৷৷సా మేపనయతే దుఃఖం దీప్తేవాగ్నిశిఖా తమః."},{"sloka":"బుద్ధ్యతా చ మయా వీర్యం రావణస్య దురాత్మనః৷৷4.63.6৷৷పుత్రస్సన్తర్జితో వాగ్భిర్న త్రాతా మైథిలీ కథమ్."},{"sloka":"తస్యా విలపితం శ్రుత్వా తౌ చ సీతావినాకృతౌ৷৷4.63.7৷৷న మే దశరథస్నేహాత్పుత్రేణోత్పాదితం ప్రియమ్."},{"sloka":"తస్య త్వేవం బ్రువాణస్య సమ్పాతేర్వానరైస్సహ৷৷4.63.8৷৷ఉత్పేతతుస్తదా పక్షౌ సమక్షం వనచారిణామ్."},{"sloka":"స దృష్ట్వా స్వాం తనుం పక్షైరుద్గతైరరుణచ్ఛదైః৷৷4.63.9৷৷ప్రహర్షమతులం లేభే వానరాంశ్చేదమబ్రవీత్."},{"sloka":"ఋషేర్నిశాకరస్యైవ ప్రభావాదమితాత్మన:৷৷4.63.10৷৷ఆదిత్యరశ్మినిర్దగ్ధౌ పక్షౌ మే పునరుపస్థితౌ."},{"sloka":"యౌవనే వర్తమానస్య మమాసీద్యః పరాక్రమః৷৷4.63.11৷৷తమేవాద్యావగచ్ఛామి బలం పౌరుషమేవ చ."},{"sloka":"సర్వథా క్రియతాం యత్న స్సీతామధిగమిష్యథ৷৷4.63.12৷৷పక్షలాభో మమాయం వస్సిద్ధిప్రత్యయకారకః."},{"sloka":"ఇత్యుక్త్వా స తాన్హరీన్ సర్వాన్సమ్పాతిః పతగోత్తమః৷৷4.63.13৷৷ఉత్పపాత గిరేశ్శృఙ్గాజ్జిజ్ఞాసుః ఖగమో గతిమ్."},{"sloka":"తస్య తద్వచనం శ్రుత్వా ప్రతిసంహృష్టమానసాః৷৷4.63.14৷৷బభూవుర్హరిశార్దూలా విక్రమాభ్యుదయోన్ముఖాః."},{"sloka":"అథ పవనసమానవిక్రమాఃప్లవగవరాః ప్రతిలబ్ధపౌరుషాః.అభిజిదభిముఖా దిశం యయు-ర్జనకసుతాపరిమార్గణోన్ముఖాః৷৷4.63.15৷৷"}]