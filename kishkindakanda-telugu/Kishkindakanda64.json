[{"sloka":"[ Angada discusses with the monkeys the strategies to cross the ocean.]ఆఖ్యాతా గృధ్రరాజేన సముత్ప్లుత్య ప్లవఙ్గమాః.సఙ్గతాః ప్రీతిసంయుక్తా వినేదుర్భీమవిక్రమాః৷৷4.64.1৷৷"},{"sloka":"సమ్పాతేర్వచనం శ్రుత్వా హరయో రావణక్షయమ్.హృష్టాస్సాగరమాజగ్ముస్సీతాదర్శనకాఙ్క్షిణః৷৷4.64.2৷৷"},{"sloka":"అభిక్రమ్య తు తం దేశం దదృశుర్భీమవిక్రమాః.కృత్స్నం లోకస్య మహతః ప్రతిబిమ్బమివ స్థితమ్৷৷4.64.3৷৷"},{"sloka":"దక్షిణస్య సముద్రస్య సమాసాద్యోత్తరాం దిశమ్.సన్నివేశం తతశ్చక్రుర్హరివీరా మహాబలాః৷৷4.64.4৷৷"},{"sloka":"సత్త్వైర్మహద్భిర్వికృతైః క్రీడద్భిర్వివిధైర్జలే.వ్యాత్తాస్యైస్సుమహాకాయైరూర్మిభిశ్చ సమాకులమ్৷৷4.64.5৷৷ప్రసుప్తమివ చాన్యత్ర క్రీడన్తమివ చాన్యతః.క్వచిత్పర్వతమాత్రైశ్చ జలరాశిభిరావృతమ్৷৷4.64.6৷৷సఙ్కులం దానవేన్ద్రైశ్చ పాతాలతలవాసిభిః.రోమహర్షకరం దృష్ట్వా విషేదు: కపికుఞ్జరాః৷৷4.64.7৷৷"},{"sloka":"ఆకాశమివ దుష్పారం సాగరం ప్రేక్షయ వానరాః.విషేదు స్సహసాసర్వే కథం కార్యమితి బ్రువన్৷৷4.64.8৷৷"},{"sloka":"విషణ్ణాం వాహినీం దృష్ట్వా సాగరస్య నిరీక్షణాత్.ఆశ్వాసయామాస హరీన్భయార్తాన్ హరిసత్తమః৷৷4.64.9৷৷"},{"sloka":"తాన్విషాదేన మహతా విషణ్ణాన్వానరర్షభాన్.ఉవాచ మతిమాన్కాలే వాలిసూనుర్మహాబలః৷৷4.64.10৷৷"},{"sloka":"న విషాదే మనః కార్యం విషాదో దోషవత్తమః.విషాదో హన్తి పురుషం బాలం క్రుద్ధ ఇవోరగః৷৷4.64.11৷৷"},{"sloka":"యో విషాదం ప్రసహతే విక్రమే పర్యుపస్థితే.తేజసా తస్య హీనస్య పురుషార్థో న సిధ్యతి৷৷4.64.12৷৷"},{"sloka":"తస్యాం రాత్ర్యాం వ్యతీతాయామఙ్గదో వానరైస్సహ.హరివృద్ధైస్సమాగమ్య పునర్మన్త్రమమన్త్రయత్৷৷4.64.13৷৷"},{"sloka":"సా వానరాణాం ధ్వజినీ పరివార్యాఙ్గదం బభౌ.వాసవం పరివార్యేవ మరుతాం వాహినీ స్థితా৷৷4.64.14৷৷"},{"sloka":"కోన్యస్తాం వానరీం సేనాం శక్త:స్తమ్భయితుం భవేత్.అన్యత్ర వాలితనయాదన్యత్ర చ హనూమతః৷৷4.64.15৷৷"},{"sloka":"తతస్తాన్హరివృద్ధాంశ్చ తచ్చ సైన్యమరిన్దమః.అనుమాన్యాఙ్గదశ్శ్రీమాన్వాక్యమర్థవదబ్రవీత్৷৷4.64.16৷৷"},{"sloka":"క ఇదానీం మహాతేజా లఙ్ఘయిష్యతి సాగరమ్.కః కరిష్యతి సుగ్రీవం సత్యసన్ధమరిన్దమమ్৷৷4.64.17৷৷"},{"sloka":"కో వీరో యోజనశతం లఙ్ఘయేత ప్లవఙ్గమాః.ఇమాంశ్చ యూథపాన్ సర్వాన్మోక్షయేత్కో మహాభయాత్৷৷4.64.18৷৷"},{"sloka":"కస్య ప్రభావాద్ధారాంశ్చ పుత్రాంశ్చైవ గృహాణి చ.ఇతో నివృత్తాః పశ్యేమ సిద్ధార్థాస్సుఖినో వయమ్৷৷4.64.19৷৷"},{"sloka":"కస్య ప్రసాదాద్రామం చ లక్ష్మణం చ మహాబలమ్.అభిగచ్ఛేమ సంహృష్టాస్సుగ్రీవం చ వనౌకసమ్৷৷4.64.20৷৷"},{"sloka":"యది కశ్చిత్సమర్థో వస్సాగరప్లవనే హరిః.స దదా త్విహ న శశీఘ్రం పుణ్యామభయదక్షిణామ్৷৷4.64.21৷৷"},{"sloka":"అఙ్గదస్య వచ శ్శృత్వా న కశ్చిత్ కిఞ్చిదబ్రవీత్.స్తిమితే వా భవత్సర్వా సా తత్ర హరివాహినీ৷৷4.64.22৷৷"},{"sloka":"పునరేవాఙ్గదః ప్రాహ తాన్హరీన్హరిసత్తమః.సర్వే బలవతాం శ్రేష్ఠా భవన్తో దృఢవిక్రమాః৷৷4.64.23৷৷వ్యపదేశ్య కులే జాతాః పూజితాశ్చాప్యభీక్ష్ణశః."},{"sloka":"న హి వో గమనే సఙ్గః కదాచిత్కస్యచిత్క్వచిత్.బ్రువధ్వం యస్య యా శక్తిః ప్లవనే ప్లవగర్షభాః!৷৷4.64.24৷৷"}]