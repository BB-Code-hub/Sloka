[{"sloka":"[Each of the monkey leaders declares the distance they can fly --- Jambavan resolves not to send Angada but send Hanuman instead to cross.]అథాఙ్గదవచశ్శ్రుత్వా తే సర్వే వానరర్షభాః.స్వం స్వం గతౌ సముత్సాహమూచుస్తత్ర యథాక్రమమ్৷৷4.65.1৷৷గజో గవాక్షో గవయశ్శరభో గన్ధమాదనః.మైన్దశ్చ ద్వివిదశ్చైవ సుషేణో జామ్బవాం స్తథా৷৷4.65.2৷৷"},{"sloka":"ఆబభాషే గజస్తత్ర ప్లవేయం దశయోజనమ్.గవాక్షో యోజననాన్యాహ గమిష్యామీతి వింశతిమ్৷৷4.65.3৷৷"},{"sloka":"గవయో వానరస్తత్ర వానరాం స్తానువాచ హ.త్రింశతం తు గమిష్యామి యోజనానాం ప్లవఙ్గమాః!৷৷4.65.4৷৷శరభస్తానువాచాథ వానరాన్ వానరర్షభః.చత్వారింశద్గమిష్యామి యోజనానాం ప్లవఙ్గమాః!৷৷4.65.5৷৷వానరస్తు మహాతేజా అబ్రవీద్గన్ధమాదనః.యోజనానాం గమిష్యామి పఞ్చాశత్తు న సంశయః৷৷4.65.6৷৷మైన్దస్తు వానరస్తత్ర వానరాంస్తానువాచ హ.యోజనానాం పరం షష్టిమహం ప్లవితుముత్సహే৷৷4.65.7৷৷తతస్తత్ర మహాతేజా ద్వివిదః ప్రత్యభాషత.గమిష్యామి న సన్దేహస్సప్తతిం యోజనాన్యహమ్৷৷4.65.8৷৷సుషేణస్తు మహాతేజా:ప్రోక్తవాన్హరిసత్తమాన్.అశీతిం యోజనానాం తు ప్లవేయం ప్లవగేశ్వరాః!৷৷4.65.9৷৷"},{"sloka":"తేషాం కథయతాం తత్ర సర్వాంస్తాననుమాన్య చ.తతో వృద్ధతమస్తేషాం జామ్బవాన్ప్రత్యభాషత৷৷4.65.10৷৷"},{"sloka":"పూర్వమస్మాకమప్యాసీత్కశ్చిద్గతిపరాక్రమః.తే వయం వయసః పారమనుప్రాప్తాస్స్మ సామ్ప్రతమ్৷৷4.65.11৷৷"},{"sloka":"కిన్తు నైవం గతే శక్యమిదం కార్యముపేక్షితుమ్.యదర్థం కపిరాజశ్చ రామశ్చ కృతనిశ్చయౌ৷৷4.65.12৷৷"},{"sloka":"సామ్ప్రతం కాలభేదేన యా గతిస్తాం నిబోధత.నవతిం యోజనానాం తు గమిష్యామి న సంశయః৷৷4.65.13৷৷"},{"sloka":"తాంశ్చ సర్వాన్హరిశ్రేష్ఠాఞ్జామ్బవాన్పునరబ్రవీత్.న ఖల్వేతావదేవాసీద్గమనే మే పరాక్రమః৷৷4.65.14৷৷"},{"sloka":"మయా మహాబలేశ్చైవ యజ్ఞే విష్ణుస్సనాతనః.ప్రదక్షిణీకృతః పూర్వం క్రమమాణస్త్రివిక్రమమ్৷৷4.65.15৷৷"},{"sloka":"స ఇదానీమహం వృద్ధః ప్లవనే మన్దవిక్రమః.యౌవనే చ తదాసీన్మే బలమప్రతిమం పరైః৷৷4.65.16৷৷"},{"sloka":"సమ్ప్రత్యేతావతీం శక్తిం గమనే తర్కయామ్యహమ్.నైతావతా హి సంసిద్ధిః కార్యస్యాస్య భవిష్యతి৷৷4.65.17৷৷"},{"sloka":"అథోత్తరముదారార్థమబ్రవీదఙ్గదస్తదా.అనుమాన్య తథా ప్రాజ్ఞో జామ్బవన్తం మహాకపిమ్৷৷4.65.18৷৷"},{"sloka":"అహమేతద్గమిష్యామి యోజనానాం శతం మహత్.నివర్తనే తు మే శక్తిస్స్యాన్న వేతి న నిశ్చితమ్৷৷4.65.19৷৷"},{"sloka":"తమువాచ హరిశ్రేష్ఠం జామ్బవాన్వాక్యకోవిదః.జ్ఞాయతే గమనే శక్తిస్తవ హర్యృక్షసత్తమ!৷৷4.65.20৷৷"},{"sloka":"కామం శతం సహస్రం వా న హ్యేష విధిరుచ్యతే.యోజనానాం భవాన్ శక్తో గన్తుం ప్రతినివర్తితుమ్৷৷4.65.21৷৷"},{"sloka":"న హి ప్రేషయితా తాత! స్వామీ ప్రేష్యః కథఞ్చన.భవతాయం జనస్సర్వః ప్రేష్యః ప్లవగసత్తమ৷৷4.65.22৷৷"},{"sloka":"భవాన్కళత్రమస్మాకం స్వామిభావే వ్యవస్థితః.స్వామీ కళత్రం సైన్యస్య గతిరేషా పరన్తప!৷৷4.65.23৷৷"},{"sloka":"అపి చైతస్య కార్యస్య భవాన్మూలమరిన్దమ!.తస్మాత్కళత్రవత్తాత! ప్రతిపాల్యస్సదా భవాన్৷৷4.65.24৷৷"},{"sloka":"మూలమర్థస్య సంరక్ష్యమేష కార్యవిదాం నయః.మూలే సతి హి సిద్ధ్యన్తి గుణా ఫలో పుష్పోదయాః৷৷4.65.25৷৷"},{"sloka":"తద్భవానస్య కార్యస్య సాధనే సత్యవిక్రమ!.బుద్ధివిక్రమసమ్పన్నో హేతురత్ర పరన్తప৷৷4.65.26৷৷"},{"sloka":"గురుశ్చ గురుపుత్రశ్చ త్వం హి నః కపిసత్తమ!.భవన్తమాశ్రిత్య వయం సమర్థా హ్యర్థసాధనే৷৷4.65.27৷৷"},{"sloka":"ఉక్తవాక్యం మహాప్రాజ్ఞం జామ్బవన్తం మహాకపిః.ప్రత్యువాచోత్తరం వాక్యం వాలిసూనురథాఙ్గదః৷৷4.65.28৷৷"},{"sloka":"యది నాహం గమిష్యామి నాన్యో వానరపుఙ్గవః.పునః ఖల్విదమస్మాభిః కార్యం ప్రాయోపవేశనమ్৷৷4.65.29৷৷"},{"sloka":"న హ్యకృత్వా హరిపతేస్సన్దేశం తస్య ధీమతః.తత్రాపి గత్వా ప్రాణానాం పశ్యామి పరిరక్షణమ్৷৷4.65.30৷৷"},{"sloka":"స హి ప్రసాదే చాత్యర్థం కోపే చ హరిరీశ్వరః.అతీత్య తస్య సన్దేశం వినాశో గమనే భవేత్৷৷4.65.31৷৷"},{"sloka":"తద్యథా హ్యస్య కార్యస్య న భవత్యన్యథా గతిః.తద్భవానేవ దృష్టార్థస్సఞ్చిన్తయితు మర్హతి৷৷4.65.32৷৷"},{"sloka":"సోఙ్గదేన తదా వీరః ప్రత్యుక్తః ప్లవగర్షభః.జామ్బవానుత్తరం వాక్యం ప్రోవాచేదం తతోఙ్గదమ్৷৷4.65.33৷৷"},{"sloka":"అస్య తే వీర! కార్యస్య న కిఞ్చిత్పరిహీయతే.ఏష సఞ్చోదయామ్యేనం యః కార్యం సాధయిష్యతి৷৷4.65.34৷৷"},{"sloka":"తతఃప్రతీతం ప్లవతాంవరిష్ఠమ్ఏకాన్తమాశ్రిత్య సుసుఖేపవిష్ఠమ్సఞ్చోదయామాస హరిప్రవీరోహరిప్రవీరం హనుమన్తమేవ৷৷4.65.35৷৷"}]