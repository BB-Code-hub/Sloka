[{"sloka":"[Description of Hanuman's glory]అనేకశతసాహస్రీం విషణ్ణాం హరివాహినీమ్.జామ్బవాన్సముదీక్ష్యైవం హనూమన్తమథాబ్రవీత్৷৷4.66.1৷৷"},{"sloka":"వీర! వానరలోకస్య సర్వశాస్త్రవిదాం వర.తూష్ణీమేకాన్తమాశ్రిత్య హనూమన్కిం న జల్పసి৷৷4.66.2৷৷"},{"sloka":"హనూమన్హరిరాజస్య సుగ్రీవస్య సమో హ్యసి.రామలక్ష్మణయోశ్చాపి తేజసా చ బలేన చ৷৷4.66.3৷৷"},{"sloka":"అరిష్టనేమినః పుత్రో వైనతేయో మహాబలః.గరుత్మానితి విఖ్యాత ఉత్తమస్సర్వపక్షిణామ్৷৷4.66.4৷৷"},{"sloka":"బహుశో హి మయా దృష్టః సాగరే స మహాబలః.భుజఙ్గానుద్ధరన్పక్షీ మహావేగో మహాయశాః৷৷4.66.5৷৷"},{"sloka":"పక్షయోర్యద్బలం తస్య తావద్భుజబలం తవ.విక్రమశ్చాపి వేగశ్చ న తే తేనావహీయతే৷৷4.66.6৷৷"},{"sloka":"బలం బుద్ధిశ్చ తేజశ్చ సత్త్వం చ హరిపుఙ్గవ!.విశిష్టం సర్వభూతేషు కిమాత్మానం న బుధ్యసే৷৷4.66.7৷৷"},{"sloka":"అప్సరాప్సరసాం శ్రేష్ఠా విఖ్యాతా పుఞ్జికస్థలా.అఞ్జనేతి పరిఖ్యాతా పత్నీ కేసరిణో హరేః৷৷4.66.8৷৷"},{"sloka":"విఖ్యాతా త్రిషు లోకేషు రూపేణాప్రతిమా భువి.అభిశాపాదభూత్తాత వానరీ కామరూపిణీ৷৷4.66.9৷৷"},{"sloka":"దుహితా వానరేన్ద్రస్య కుఞ్జరస్య మహాత్మనః.మానుషం విగ్రహం కృత్వా రూపయౌవనశాలినీ৷৷4.66.10৷৷విచిత్రమాల్యాభరణా మహార్హక్షౌమవాసినీ.అచరత్పర్వతస్యాగ్రే ప్రావృడమ్బుదసన్నిభే৷৷4.66.11৷৷"},{"sloka":"తస్యా వస్త్రం విశాలాక్ష్యాః పీతం రక్తదశం శుభమ్.స్థితాయాః పర్వతస్యాగ్రే మారుతోపహరచ్ఛనైః৷৷4.66.12৷৷"},{"sloka":"స దదర్శ తతస్తస్యా వృత్తావూరూ సుసంహతౌ.స్తనౌ చ పీనౌ సహితౌ సుజాతం చారు చాననమ్৷৷4.66.13৷৷"},{"sloka":"తాం విశాలాయతశ్రోణీం తనుమధ్యాం యశస్వినీమ్.దృష్టవైవ శుభసర్వాఙ్గీం పవనః కామమోహితః৷৷4.66.14৷৷"},{"sloka":"స తాం భుజాభ్యాం దీర్ఘాభ్యాం పర్యష్వజత మారుతః.మన్మథావిష్టసర్వాఙ్గో గతాత్మా తామనిన్దితామ్৷৷4.66.15৷৷"},{"sloka":"సా తు తత్రైవ సమ్భ్రాన్తా సువ్రతా వాక్యమబ్రవీత్.ఏకపత్నీవ్రతమిదం కో నాశయితుమిచ్ఛతి৷৷4.66.16৷৷"},{"sloka":"అఞ్జనాయా వచ్శుత్వా మారుతః ప్రత్యభాషత.న త్వాం హింసామి సుశ్రోణి! మా భూత్తే సుభగే భయమ్৷৷4.66.17৷৷"},{"sloka":"మనసాస్మి గతో యత్త్వాం పరిష్వజ్య యశస్వినీమ్.వీర్యవాన్బుద్ధిసమ్పన్న: పుత్రస్తవ భవిష్యతి৷৷4.66.18৷৷"},{"sloka":"మహాసత్త్వో మహాతేజా మహాబలపరాక్రమః.లఙ్ఘనే ప్లవనే చైవ భవిష్యతి హి మత్సమః৷৷4.66.19৷৷"},{"sloka":"ఏవముక్తా తతస్తుష్టా జననీ తే మహాకపే.గుహాయాం త్వాం మహాబాహో ప్రజజ్ఞే ప్లవగర్షభమ్৷৷4.66.20৷৷"},{"sloka":"అభ్యుత్థితం తతస్సూర్యం బాలో దృష్ట్వా మహావనే.ఫలం చేతి జిఘృక్షుస్త్వముత్ప్లుత్యాభ్యుద్గతో దివమ్৷৷4.66.21৷৷"},{"sloka":"శతాని త్రీణి గత్వాథ యోజనానాం మహాకపే!.తేజసా తస్య నిర్ధూతో న విషాదం తతోగతః৷৷4.66.22৷৷"},{"sloka":"తావదాపపత స్తూర్ణమన్తరిక్షం మహాకపే!.క్షిప్తమిన్ద్రేణ తే వజ్రం కోపావిష్టేన ధీమతా৷৷4.66.23৷৷"},{"sloka":"తదా శైలాగ్రశిఖరే వామో హనురభజ్యత.తతో హి నామధేయం తే హనుమానితి కీర్త్యతే৷৷4.66.24৷৷"},{"sloka":"తస్త్వావి నిహతం దృష్ట్వా వాయుర్గన్ధవహస్స్వయమ్.త్రైలోక్యే భృశసఙ్కృద్ధో న వవౌ వై ప్రభఞ్జనః৷৷4.66.25৷৷"},{"sloka":"సమ్భ్రాన్తాశ్చ సూరాస్సర్వే త్రైలోక్యే క్షుభితే సతి.ప్రసాదయన్తి సంక్రుద్ధం మారుతం భువనేశ్వరాః৷৷4.66.26৷৷"},{"sloka":"ప్రసాదితే చ పవనే బ్రహ్మా తుభ్యం వరం దదౌ.అశస్త్రవధ్యతాం తాత! సమరే సత్యవిక్రమ৷৷4.66.27৷৷"},{"sloka":"వజ్రస్య చ నిపాతేన విరుజం త్వాం సమీక్ష్య చ.సహస్రనేత్రః ప్రీతాత్మా దదౌ తే వరముత్తమమ్৷৷4.66.28৷৷స్వచ్ఛన్దతశ్చ మరణం తేభూయాదితి వై ప్రభో."},{"sloka":"స త్వం కేసరిణః పుత్రః క్షేత్రజో భీమవిక్రమః৷৷4.66.29৷৷మారుతస్యౌరసః పుత్రస్తేజసా చాపి తత్సమః.త్వం హి వాయుసుతో వత్స! ప్లవనే చాపి తత్సమః৷৷4.66.30৷৷"},{"sloka":"వయమద్య గతప్రాణా భవాన్నస్త్రాతు సామ్ప్రతమ్.దాక్ష్యవిక్రమసమ్పన్నః కపిరాజ ఇవాపరః৷৷4.66.31৷৷"},{"sloka":"త్రివిక్రమే మయా తాత సశైలవనకాననా.త్రిస్సప్తకృత్వః పృథివీ పరిక్రాన్తా ప్రదక్షిణమ్৷৷4.66.32৷৷"},{"sloka":"తథా చౌషధయోస్మాభిస్సఞ్చితా దేవశాసనాత్.నిష్పన్నమమృతం యాభిస్తదాసీన్నో మహద్బలమ్৷৷4.66.33৷৷"},{"sloka":"స ఇదానీమహం వృద్ధః పరిహీనపరాక్రమః.సామ్ప్రతం కాలమస్మాకం భవాన్సర్వగుణాన్వితః৷৷4.66.34৷৷"},{"sloka":"తద్విజృమ్భస్వ విక్రాన్త: ప్లవతాముత్తమో హ్యసి.త్వద్వీర్యం ద్రష్టుకామా హి సర్వా వానరవాహినీ৷৷4.66.35৷৷"},{"sloka":"ఉత్తిష్ఠ హరిశార్దూల! లఙ్ఘయస్వ మహార్ణవమ్.పరా హి సర్వభూతానాం హనుమన్యా గతిస్తవ৷৷4.66.36৷৷"},{"sloka":"విషణ్ణా హరయస్సర్వే హనుమన్కిముపేక్షసే.విక్రమస్వ మహావేగో విష్ణుస్త్రీన్విక్రమానివ৷৷4.66.37৷৷"},{"sloka":"తతస్తు వై జామ్బవతా ప్రచోదితఃప్రతీతవేగః పవనాత్మజః కపిః.ప్రహర్షయంస్తాం హరివీరవాహినీంచకార రూపం మహదాత్మనస్తదా৷৷4.66.38৷৷"}]