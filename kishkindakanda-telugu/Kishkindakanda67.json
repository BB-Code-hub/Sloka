[{"sloka":"[Hanuman displays his immeasurable might and proceeds to mount Mahendra]తం దృష్ట్వా జృమ్భమాణం తే క్రమితుం శతయోజనమ్.వీర్యేణాపూర్యమాణం చ సహసా వానరోత్తమమ్৷৷4.67.1৷৷సహసా శోకముత్సృజ్య ప్రహర్షేణ సమన్వితాః.వినేదుస్తుష్టువుశ్చాపి హనూమన్తం మహాబలమ్৷৷4.67.2৷৷"},{"sloka":"ప్రహృష్టా విస్మితాశ్చైవ వీక్షన్తే స్మ సమన్తతః.త్రివిక్రమకృతోత్సాహం నారాయణమివ ప్రజాః৷৷4.67.3৷৷"},{"sloka":"సంస్తూయమానో హనుమాన్వ్యవర్ధత మహాబలః.సమావిధ్య చ లాఙ్గూలం హర్షాద్బలముపేయివాన్৷৷4.67.4৷৷"},{"sloka":"తస్య సంస్తూయమానస్య సర్వైర్వానరపుఙ్గవైః.తేజసాపూర్యమాణస్య రూపమాసీదనుత్తమమ్৷৷4.67.5৷৷"},{"sloka":"యథా విజృమ్భతే సింహో వివృద్ధో గిరిగహ్వరే.మారుతస్యౌరసః పుత్రస్తథా సమ్ప్రతి జృమ్భతే৷৷4.67.6৷৷"},{"sloka":"అశోభత ముఖం తస్య జృమ్భమాణస్య ధీమతః.అమ్బరీషమివాదీప్తం విధూమ ఇవ పావకః৷৷4.67.7৷৷"},{"sloka":"హరీణాముత్థితో మధ్యాత్సమ్ప్రహృష్టతనూరుహః.అభివాద్య హరీన్వృద్ధాన్హనుమానిదమబ్రవీత్৷৷4.67.8৷৷"},{"sloka":"అరుజత్సర్వతాగ్రాణి హుతాశనసఖోనిలః.బలవానప్రమేయశ్చ వాయురాకాశగోచరః৷৷4.67.9৷৷"},{"sloka":"తస్యాహం శీఘ్రవేగస్య శీఘ్రగస్య మహాత్మనః.మారుతస్యౌరసః పుత్రః ప్లవనేనాస్మి తత్సమః৷৷4.67.10৷৷"},{"sloka":"ఉత్సహేయం హి విస్తీర్ణమాలిఖన్తమివామ్బరమ్.మేరుం గిరిమసఙ్గేన పరిగన్తుం సహస్రశః৷৷4.67.11৷৷"},{"sloka":"బాహువేగప్రణున్నేన సాగరేణాహముత్సహే.సమాప్లావయితుం లోకం సపర్వతనదీహ్రదమ్৷৷4.67.12৷৷"},{"sloka":"మమోరుజఙ్ఘావేగేన భవిష్యతి సముత్థితః.సమ్మూర్చ్ఛితమహాగ్రాహస్సముద్రో వరుణాలయః৷৷4.67.13৷৷"},{"sloka":"పన్నగాశనమాకాశే పతన్తం పక్షిసేవితే.వైనతేయమహం శక్తః పరిగన్తుం సహస్రశః৷৷4.67.14৷৷"},{"sloka":"ఉదయాత్ప్రస్థితం వాపి జ్వలన్తం రశ్మిమాలినమ్.అనస్తమితమాదిత్యమభిగన్తుం సముత్సహే৷৷4.67.15৷৷తతో భూమిమసంస్పృశ్య పునరాగన్తుముత్సహే.ప్రవేగేనైవ మహతా భీమేన ప్లవగర్షభాః৷৷4.67.16৷৷"},{"sloka":"ఉత్సహేయమతిక్రాన్తుం సర్వానాకాశగోచరాన్.సాగరం క్షోభయిష్యామి దారయిష్యామి మేదినీమ్৷৷4.67.17৷৷"},{"sloka":"పర్వతాంశ్చూర్ణయిష్యామి ప్లవమానః ప్లవఙ్గమాః.హరిష్యామ్యూరువేగేన ప్లవమానో మహార్ణవమ్৷৷4.67.18৷৷"},{"sloka":"లతానాం వివిధం పుష్పం పాదపానాం చ సర్వశః.అనుయాస్యన్తి మామద్య ప్లవమానం విహాయసా৷৷4.67.19৷৷"},{"sloka":"భవిష్యతి హి మే పన్థాస్స్వాతేః పన్థా ఇవామ్బరే.చరన్తం ఘోరమాకాశముత్పతిష్యన్తమేవ వా৷৷4.67.20৷৷ద్రక్ష్యన్తి నిపతిష్యన్తం చ సర్వభూతాని వానరాః!."},{"sloka":"మహామేరుప్రతీకాశం మాం ద్రక్ష్యథ వానరాః৷৷4.67.21৷৷దివమావృత్య గచ్ఛన్తం గ్రసమానమివామ్బరమ్."},{"sloka":"విధమిష్యామి జీమూతాన్కమ్పయిష్యామి పర్వతాన్৷৷4.67.22৷৷సాగరం శోషయిష్యామి ప్లవమానస్సమాహితః."},{"sloka":"వైనతేయస్య యా శక్తిర్మమ సా మారుతస్య వా৷৷4.67.23৷৷ఋతే సుపర్ణరాజానం మారుతం వా మహాజవమ్.న తద్భూతం ప్రపశ్యామి యన్మాం ప్లుతమనువ్రజేత్৷৷4.67.24৷৷"},{"sloka":"నిమేషాన్తరమాత్రేణ నిరాలమ్బనమమ్బరమ్.సహసా నిపతిష్యామి ఘనాద్విద్యుదివోత్థితా৷৷4.67.25৷৷"},{"sloka":"భవిష్యతి హి మే రూపం ప్లవమానస్య సాగరే.విష్ణోర్విక్రమమాణస్య పురా త్రీన్విక్రమానివ৷৷4.67.26৷৷"},{"sloka":"బుద్ధ్యా చాహం ప్రపశ్యామి మనశ్చేష్టా చ మే తథా.అహం ద్రక్ష్యామి వైదేహీం ప్రమోదధ్వం ప్లవఙ్గమాః৷৷4.67.27৷৷"},{"sloka":"మారుతస్య సమో వేగే గరుడస్య సమో జవే.అయుతం యోజనానాం తు గమిష్యామీతి మే మతిః৷৷4.67.28৷৷"},{"sloka":"వాసవస్య సవజ్రస్య బ్రహ్మణో వా స్వయమ్భువః.విక్రమ్య సహసా హస్తాదమృతం తదిహానయే৷৷4.67.29৷৷లఙ్కాం వాపి సముత్క్షిప్య గచ్ఛేయమితి మే మతిః."},{"sloka":"తమేవం వానరశ్రేష్ఠం గర్జన్తమమితౌజసమ్৷৷4.67.30৷৷ప్రహృష్టా హరయస్తత్ర సముదైక్షన్త విస్మితాః."},{"sloka":"తస్య తద్వచనం శ్రుత్వా జ్ఞాతీనాం శోకనాశనమ్৷৷4.67.31৷৷ఉవాచ పరిసంహృష్టో జామ్బవాన్హరిసత్తమః."},{"sloka":"వీర! కేసరిణః పుత్ర! హనుమాన్మారుతాత్మజ!৷৷4.67.32৷৷జ్ఞాతీనాం విపులశ్శోకస్త్వయా తాత ప్రణాశితః."},{"sloka":"తవ కల్యాణరుచయః కపిముఖ్యాస్సమాగతాః৷৷4.67.33৷৷మఙ్గలం కార్యసిద్ధ్యర్థం కరిష్యన్తి సమాహితాః."},{"sloka":"ఋషీణాం చ ప్రసాదేన కపివృద్ధమతేన చ৷৷4.67.34৷৷గురూణాం చ ప్రసాదేన ప్లవస్వ త్వం మహార్ణవమ్."},{"sloka":"స్థాస్యామశ్చైకపాదేన యావదాగమనం తవ৷৷4.67.35৷৷త్వద్గతాని చ సర్వేషాం జీవనాని వనౌకసామ్."},{"sloka":"తతస్తు హరిశార్దూలస్తానువాచ వనౌకసః৷৷4.67.36৷৷నేయం మమ మహీ వేగం లఙ్ఘనే ధారయిష్యతి."},{"sloka":"ఏతానీహ నగస్యాస్య శిలాసఙ్కటశాలినః৷৷4.67.37৷৷శిఖరాణి మహేన్ద్రస్య స్థిరాణి సుమహాన్తి చ."},{"sloka":"ఏషు వేగం కరిష్యామి మహేన్ద్రశిఖరేష్వహమ్৷৷4.67.38৷৷నానాద్రుమవికీర్ణేషు ధాతునిష్యన్దశోభిషు."},{"sloka":"ఏతాని మమ నిష్పేషం పాదయోః ప్లవతాం వరాః৷৷4.67.39৷৷ప్లవతో ధారయిష్యన్తి యోజనానామితశ్శతమ్."},{"sloka":"తతస్తం మారుతప్రఖ్యస్సహరిర్మారుతాత్మజః৷৷4.67.40৷৷ఆరురోహ నగశ్రేష్ఠం మహేన్ద్రమరిమర్దనః.వృతం నానావిధైః వృక్షైర్మృగసేవితశాద్వలమ్৷৷4.67.41৷৷లతాకుసుమసమ్బాధం నిత్యపుష్పఫలద్రుమమ్.సింహశార్దూలచరితం మత్తమాతఙ్గసేవితమ్৷৷4.67.42৷৷మత్తద్విజగణోద్ఘుష్టం సలిలోత్పీడసఙ్కులమ్."},{"sloka":"మహద్భిరుచ్ఛ్రితం శృఙ్గైర్మహేన్ద్రం స మహాబలః৷৷4.67.43৷৷విచచార హరిశ్రేష్ఠో మహేన్ద్రసమవిక్రమః."},{"sloka":"పాదాభ్యాం పీడితస్తేన మహాశైలో మహాత్మనా৷৷4.67.44৷৷రరాజ సింహాభిహతో మహాన్మత్త ఇవ ద్విపః."},{"sloka":"ముమోచ సలిలోత్పీడాన్విప్రకీర్ణశిలోచ్చయః৷৷4.67.45৷৷విత్రస్తమృగమాతఙ్గః ప్రకమ్పితమహాద్రుమః."},{"sloka":"నానాగన్ధర్వమిథునైః పానసంసర్గకర్కశైః৷৷4.67.46৷৷ఉత్పతద్భిశ్చ విహగైర్విద్యాధరగణైరపి.త్యజ్యమానమహాసానుస్సన్నిలీనమహోరగః৷৷4.67.47৷৷చలశృఙ్గశిలోద్ఘాతస్తదాభూత్స మహాగిరిః."},{"sloka":"నిశ్శ్వసద్భిస్తదార్తైస్తు భుజఙ్గైరర్ధని:సృతైః৷৷4.67.48৷৷సపతాక ఇవాభాతి స తదా ధరణీధరః."},{"sloka":"ఋషిభిస్త్రాససమ్భ్రాన్తైస్త్యజ్యమానః శిలోచ్చయః৷৷4.67.49৷৷సీదన్మహతి కాన్తారే సార్థహీన ఇవాధ్వగః."},{"sloka":"సవేగవాన్ వేగసమాహితాత్మాహరిప్రవీరః పరవీరహన్తా.మనస్సమాధాయ మహానుభావోజగామ లఙ్కాం మనసా మనస్వీ৷৷4.67.50৷৷"}]