[{"sloka":"[Sugriva promises to kill Ravana and bring Sita back --- he consoles Rama --- Rama promises to kill Vali.]ఏవముక్తస్తు సుగ్రీవో రామేణార్తేన వానరః.అబ్రవీత్ప్రాఞ్జలిర్వాక్యం సబాష్పం బాష్పగద్గదః৷৷4.7.1৷৷"},{"sloka":"న జానే నిలయం తస్య సర్వథా పాపరక్షసః.సామర్థ్యం విక్రమం వాపి దౌష్కులేయస్య వా కులమ్4.7.2৷৷"},{"sloka":"సత్యం తే ప్రతిజానామి త్యజ శోకమరిన్దమ!.కరిష్యామి తథా యత్నం యథా ప్రాప్స్యసి మైథిలీమ్4.7.3৷৷"},{"sloka":"రావణం సగణం హత్వా పరితోష్యాత్మపౌరుషమ్.తథాస్మి కర్తా న చిరాద్యథా ప్రీతో భవిష్యసి4.7.4৷৷"},{"sloka":"అలం వైక్లబ్యమాలమ్బ్య ధైర్యమాత్మగతం స్మర.త్వద్విధానాం న సదృశమీదృశం బుద్ధిలాఘవమ్৷৷4.7.5৷৷"},{"sloka":"మయాపి వ్యసనం ప్రాప్తం భార్యావిరహజం మహత్.నాహమేవం హి శోచామి న చ ధైర్యం పరిత్యజే4.7.6৷৷"},{"sloka":"నాహం తామనుశోచామి ప్రాకృతో వానరోపి సన్.మహాత్మా చ వినీతశ్చ కిం పునర్ధృతిమాన్భవాన్4.7.7৷৷"},{"sloka":"బాష్పమాపతితం ధైర్యాన్నిగ్రహీతుం త్వమర్హసి.మర్యాదాం సత్త్వయుక్తానాం ధృతిం నోత్స్రష్టుమర్హసి4.7.8৷৷"},{"sloka":"వ్యసనే వార్థకృచ్ఛ్రే వా భయే వా జీవితాన్తకే.విమృశన్వై స్వయా బుద్ధ్యా ధృతిమాన్నావసీదతి4.7.9৷৷"},{"sloka":"బాలిశస్తు నరో నిత్యం వైక్లబ్యం యోనువర్తతే.స మజ్జత్యవశశ్శోకే భారాక్రాన్తేవ నౌర్జలే4.7.10৷৷"},{"sloka":"ఏషోఞ్జలిర్మయా బద్ధః ప్రణయాత్త్వాం ప్రసాదయే.పౌరుషం శ్రయ శోకస్య నాన్తరం దాతుమర్హసి4.7.11৷৷"},{"sloka":"యే శోకమనువర్తన్తే న తేషాం విద్యతే సుఖమ్.తేజశ్చ క్షీయతే తేషాం న త్వం శోచితుమర్హసి4.7.12৷৷"},{"sloka":"శోకేనాభిప్రపన్నస్య జీవితే చాపి సంశయః.స శోకం త్యజ రాజేన్ద్ర! ధైర్యమాశ్రయ కేవలమ్4.7.13৷৷"},{"sloka":"హితం వయస్యభావేన బ్రూమి నోపదిశామి తే.వయస్యతాం పూజయన్మే న త్వం శోచితుమర్హసి4.7.14৷৷"},{"sloka":"మధురం సాన్త్విత స్తేన సుగ్రీవేణ స రాఘవః.ముఖమశ్రుపరిక్లిన్నం వస్త్రాన్తేన ప్రమార్జయత్4.7.15৷৷"},{"sloka":"ప్రకృతిస్థస్తు కాకుత్స్థస్సుగ్రీవవచనాత్ప్రభుః.సమ్పరిష్వజ్య సుగ్రీవమిదం వచనమబ్రవీత్4.7.16৷৷"},{"sloka":"కర్తవ్యం యద్వయస్యేన స్నిగ్ధేన చ హితేన చ.అనురూపం చ యుక్తం చ కృతం సుగ్రీవ! తత్త్వయా4.7.17৷৷"},{"sloka":"ఏష చ ప్రకృతిస్థోహమనునీతస్త్వయా సఖే!.దుర్లభో హీదృశో బన్ధురస్మిన్కాలే విశేషతః4.7.18৷৷"},{"sloka":"కిం తు యత్నస్త్వయా కార్యో మైథిల్యాః పరిమార్గణే.రాక్షసస్య చ రౌద్రస్య రావణస్య దురాత్మనః4.7.19৷৷"},{"sloka":"మయా చ యదనుష్ఠేయం విస్రబ్ధేన తదుచ్యతామ్.వర్షాస్వివ చ సుక్షేత్రే సర్వం సమ్పద్యతే తవ4.7.20৷৷"},{"sloka":"మయా చ యదిదం వాక్యమభిమానాత్సమీరితమ్.తత్త్వయా హరిశార్దూల! తత్త్వమిత్యుపధార్యతామ్4.7.21৷৷"},{"sloka":"అనృతం నోక్తపూర్వం మే న చ వక్ష్యే కదాచన.ఏతత్తే ప్రతిజానామి సత్యేనైవ చ తే శపామ్యహమం৷৷4.7.22৷৷"},{"sloka":"తతః ప్రహృష్టస్సుగ్రీవో వానరైస్సచివైస్సహ.రాఘవస్య వచశ్శ్రుత్వా ప్రతిజ్ఞాతం విశేషతః4.7.23৷৷"},{"sloka":"ఏవమేకాన్తసమ్పృక్తౌ తతస్తౌ నరవానరౌ.ఉభావన్యోన్యసదృశం సుఖం దుఃఖమభాషతామ్4.7.24৷৷"},{"sloka":"మహానుభావస్య వచో నిశమ్యహరిర్నృపాణామృషభస్య తస్య.కృతం స మేనే హరివీరముఖ్యస్తదా స్వకార్యం హృదయేన విద్వాన్4.7.25৷৷"}]