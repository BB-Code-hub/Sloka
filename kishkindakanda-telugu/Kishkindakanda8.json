[{"sloka":"[Sugriva feels happy about his friendship with Rama --- solicits Vali's death --- relates to Rama about Vali's hostile attitude and his enmity with him.]పరితుష్టస్తు సుగ్రీవస్తేన వాక్యేన వానరః.లక్ష్మణస్యాగ్రతో రామమిదం వచనమబ్రవీత్4.8.1৷৷"},{"sloka":"సర్వథాహమనుగ్రాహ్యో దేవతానాం న సంశయః.ఉపపన్న గుణోపేతస్సఖా యస్య భవాన్మమ4.8.2৷৷"},{"sloka":"శక్యం ఖలు భవేద్రామ! సహాయేన త్వయానఘ!.సురరాజ్యమపి ప్రాప్తుం స్వరాజ్యం కిం పనః ప్రభో 4.8.3৷৷"},{"sloka":"సోహం సభాజ్యో బన్ధూనాం సుహృదాం చైవ రాఘవ.యస్యాగ్నిసాక్షికం మిత్రం లబ్ధం రాఘవవంశజమ్4.8.4৷৷"},{"sloka":"అహమప్యనురూపస్తే వయస్యో జ్ఞాస్యసే శనైః.న తు వక్తుం సమర్థోహం స్వయమాత్మగతాన్గుణాన్4.8.5৷৷"},{"sloka":"మహాత్మనాం తు భూయిష్ఠం త్వద్విధానాం కృతాత్మనామ్.నిశ్చలా భవతి ప్రీతిర్ధైర్యమాత్మవతామివ4.8.6৷৷"},{"sloka":"రజతం వా సువర్ణం వా వస్త్రాణ్యాభరణాని చ.అవిభక్తాని సాధూనామవగచ్ఛన్తి సాధవః4.8.7৷৷"},{"sloka":"ఆఢ్యో వాపి దరిద్రో వా దుఃఖితస్సుఖితోపి వా.నిర్దోషో వా సదోషో వా వయస్యః పరమా గతిః4.8.8৷৷"},{"sloka":"ధనత్యాగస్సుఖత్యాగో దేహత్యాగోపి వా పునః.వయస్యార్థే ప్రవర్తన్తే స్నేహం దృష్టవా తథావిధమ్4.8.9৷৷"},{"sloka":"తత్తథేత్యబ్రవీద్రామస్సుగ్రీవం ప్రియవాదినమ్.     \tలక్ష్మణస్యాగ్రతో లక్ష్మ్యా వాసవస్యేవ ధీమతః4.8.10৷৷"},{"sloka":"తతో రామం స్థితం దృష్ట్వా లక్ష్మణం చ మహాబలమ్.సుగ్రీవస్సర్వతశ్చక్షుర్వనే లోలమపాతయత్4.8.11৷৷"},{"sloka":"స దదర్శ తతస్సాలమవిదూరే హరీశ్వరః.సుపుష్పమీషత్పత్రాఢ్యం భ్రమరైరుపశోభితమ్4.8.12৷৷"},{"sloka":"తస్యైకాం పర్ణబహులాం భఙ్క్త్వా శాఖాం సుపుష్పితామ్.సాలస్యాస్తీర్య సుగ్రీవో నిషసాద సరాఘవః4.8.13৷৷"},{"sloka":"తావాసీనౌ తతో దృష్ట్వా హనూమానపి లక్ష్మణమ్.సాలశాఖాం సముత్పాట్య వినీతముపవేశయత్4.8.14৷৷"},{"sloka":"సుఖోపవిష్టం రామం తు ప్రసన్నముదధిం యథా.ఫలపుష్పసమాకీర్ణే తస్మిన్ గిరివరోత్తమే4.8.15৷৷తతః ప్రహృష్టస్సుగ్రీవశ్లక్ష్ణం మధురయా గిరా.ఉవాచ ప్రణయాద్రామం హర్షవ్యాకులితాక్షరమ్4.8.16৷৷"},{"sloka":"అహం వినికృతో భ్రాత్రా చరామ్యేష భయార్దితః.ఋష్యమూకం గిరివరం హృతభార్యస్సుదుఃఖితః4.8.17৷৷"},{"sloka":"సోహం త్రస్తో భయే మగ్నో వసామ్యుద్భ్రాన్తచేతనః.వాలినా నికృతో భ్రాత్రా కృతవైరశ్చ రాఘవ4.8.18৷৷"},{"sloka":"వాలినో మే భయార్తస్య సర్వలోకాభయఙ్కర.మమాపి త్వమనాథస్య ప్రసాదం కర్తుమర్హసి4.8.19৷৷"},{"sloka":"ఏవముక్తస్తు తేజస్వీ ధర్మజ్ఞో ధర్మవత్సలః.ప్రత్యువాచ స కాకుత్స్థస్సుగ్రీవం ప్రహసన్నివ4.8.20৷৷"},{"sloka":"ఉపకారఫలం మిత్రమపకారోరిలక్షణమ్.అద్యైవ తం హనిష్యామి తవ భార్యాపహారిణమ్4.8.21৷৷"},{"sloka":"ఇమే హి మే మహావేగా పత్రిణస్తిగ్మతేజసః.కార్తికేయవనోద్భూతాశ్శరా హేమవిభూషితాః4.8.22৷৷కఙ్కపత్రపరిచ్ఛన్నా మహేన్ద్రాశనిసన్నిభాః.సుపర్వాణస్సుతీక్ష్ణాగ్రాస్సరోషా భుజగా ఇవ4.8.23৷৷"},{"sloka":"భ్రాతృసంజ్ఞమమిత్రం తే వాలినం కృతకిల్బిషమ్.శరైర్వినిహతం పశ్య వికీర్ణమివ పర్వతమ్4.8.24৷৷"},{"sloka":"రాఘవస్య వచశ్శ్రుత్వా సుగ్రీవో వాహినీపతిః.ప్రహర్షమతులం లేభే సాధు సాధ్వితి చాబ్రవీత్4.8.25৷৷"},{"sloka":"రామ! శోకాభిభూతోహం శోకార్తానాం భవాన్గతిః.వయస్య ఇతి కృత్వా హి త్వయ్యహం పరిదేవయే4.8.26৷৷"},{"sloka":"త్వం హి పాణిప్రదానేన వయస్యో మేగ్నిసాక్షికమ్.కృతః ప్రాణైర్బహుమతస్సత్యేనాపి శపామి తే4.8.27৷৷"},{"sloka":"వయస్య ఇతి కృత్వా చ విస్రబ్ధః ప్రవదామ్యహమ్.దుఃఖమన్తర్గతం యన్మే మనో హరతి నిత్యశః4.8.28৷৷"},{"sloka":"ఏతావదుక్త్వా వచనం బాష్పదూషితలోచనః.బాష్పోపహతయా వాచా నోచ్చైశ్శక్నోతి భాషితుమ్4.8.29৷৷"},{"sloka":"బాష్పవేగం తు సహసా నదీవేగమివాగతమ్.ధారయామాస ధైర్యేణ సుగ్రీవో రామసన్నిధౌ4.8.30৷৷"},{"sloka":"సన్నిగృహ్య తు తం బాష్పం ప్రమృజ్య నయనే శుభే.వినిశ్శ్వస్య చ తేజస్వీ రాఘవం వాక్యమబ్రవీత్4.8.31৷৷"},{"sloka":"పురాహం వాలినా రామ రాజ్యాత్స్వాదవరోపితః.పరుషాణి చ సంశ్రావ్య నిర్ధూతోస్మి బలీయసా4.8.32৷৷"},{"sloka":"హృతా భార్యా చ మే తేన ప్రాణేభ్యోపి గరీయసీ.సుహృదశ్చ మదీయా యే సంయతా బన్ధనేషు తే4.8.33৷৷"},{"sloka":"యత్నవాంశ్చ సుదుష్టాత్మా మద్వినాశాయ రాఘవ.బహుశస్తత్ప్రయుక్తాశ్చ వానరా నిహతా మయా4.8.34৷৷"},{"sloka":"శఙ్కయా త్వేతయా చేహ దృష్ట్వా త్వామపి రాఘవ!.నోపసర్పామ్యహం భీతో భయే సర్వే హి బిభ్యతి4.8.35৷৷"},{"sloka":"కేవలం హి సహాయా మే హనుమత్ప్రముఖాస్త్విమే.అతోహం ధారయామ్యద్య ప్రాణాన్ కృచ్ఛ్రగతోపి సన్4.8.36৷৷"},{"sloka":"ఏతే హి కపయస్స్నిగ్ధా మాం రక్షన్తి సమన్తతః.సహ గచ్ఛన్తి గన్తవ్యే నిత్యం తిష్ఠన్తి చ స్థితే4.8.37৷৷"},{"sloka":"సఙ్క్షేపస్త్వేష మే రామ కిముక్త్వా విస్తరం హి తే.స మే జ్యేష్ఠో రిపుర్భ్రాతా వాలీ విశ్రుతపౌరుషః4.8.38৷৷"},{"sloka":"తద్వినాశాద్ధి మే దుఃఖం ప్రణష్టం స్యాదనన్తరమ్.సుఖం మే జీవితం చైవ తద్వినాశనిబన్ధనమ్4.8.39৷৷"},{"sloka":"ఏష మే రామ! శోకాన్తశ్శోకార్తేన నివేదితః.దుఃఖితస్సుఖితో వాపి సఖ్యుర్నిత్యం సఖా గతిః4.8.40৷৷"},{"sloka":"శ్రుత్వైతద్వచనం రామస్సుగ్రీవమిదమబ్రవీత్.కిం నిమిత్తమభూద్వైరం శ్రోతుమిచ్ఛామి తత్త్వతః4.8.41৷৷"},{"sloka":"సుఖం హి కారణం శ్రుత్వా వైరస్య తవ వానర!.అనన్తరం విధాస్యామి సమ్ప్రధార్య బలాబలమ్4.8.42৷৷"},{"sloka":"బలవాన్ హి మమామర్షశ్శ్రుత్వా త్వామవమానితమ్.వర్తతే హృదయోత్కమ్పీ ప్రావృడ్వేగ ఇవామ్భసః4.8.43৷৷"},{"sloka":"హృష్టః కథయ విస్రబ్ధో యావదారోప్యతే ధనుః.సృష్టశ్చ హి మయా బాణో నిరస్తశ్చ రిపుస్తవ4.8.44৷৷"},{"sloka":"ఏవముక్తస్తు సుగ్రీవః కాకుత్స్థేన మహాత్మనా.ప్రహర్షమతులం లేభే చతుర్భిస్సహ వానరైః4.8.45৷৷"},{"sloka":"తతః ప్రహృష్టవదనస్సుగ్రీవో లక్ష్మణాగ్రజే.వైరస్య కారణం తత్త్వమాఖ్యాతుముపచక్రమే4.8.46৷৷"}]