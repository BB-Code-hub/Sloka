[{"sloka":"[Episode of Vali's fight with Mayavi --- installation of Sugriva as king of Kishkinda --- return of Vali to Kishkinda.]వాలీ నామ మమ భ్రాతా జ్యేష్ఠశ్శత్రునిషూదనః.పితుర్బహుమతో నిత్యం మమాపి చ తథా పురా4.9.1৷৷"},{"sloka":"పితర్యుపరతేస్మాకం జ్యేష్ఠోయమితి మన్త్రిభిః.కపీనామీశ్వరో రాజ్యే కృతః పరమసమ్మతః4.9.2৷৷"},{"sloka":"రాజ్యం ప్రశాసతస్తస్య పితృపైతామహం మహత్.అహం సర్వేషు కాలేషు ప్రణతః ప్రేష్యవత్ స్థితః4.9.3৷৷"},{"sloka":"మాయావీ నామ తేజస్వీ పూర్వజో దున్దుభేః సుతః.తేన తస్య మహద్వైరం స్త్రీకృతం విశ్శ్రుతం పురా4.9.4৷৷"},{"sloka":"స తు సుప్తజనే రాత్రౌ కిష్కిన్ధాద్వారమాగతః.నర్దతి స్మ సుసంరబ్ధో వాలినం చాహ్వయద్రణే4.9.5৷৷"},{"sloka":"ప్రసుప్తస్తు మమ భ్రాతా నర్దితం భైరవస్వనమ్.శ్రుత్వా న మమృషే వాలీ నిష్పపాత జవాత్తదా4.9.6৷৷"},{"sloka":"స తు వై నిస్సృతః క్రోధాత్తం హన్తుమసురోత్తమమ్.వార్యమాణస్తత స్త్రీభిర్మయా చ ప్రణతాత్మనా4.9.7৷৷"},{"sloka":"స తు నిర్ధూయ తాః సర్వా నిర్జగామ మహాబలః.తతోహమపి సౌహార్దాన్నిస్సృతో వాలినా సహ4.9.8৷৷"},{"sloka":"స తు మే భ్రాతరం దృష్ట్వా మాం చ దూరాదవస్థితమ్.అసురో జాతసన్త్రాసః ప్రదుద్రావ తతో భృశమ్4.9.9৷৷"},{"sloka":"తస్మిన్ ద్రవతి సన్త్రస్తే హ్యావాం ద్రుతతరం గతౌ.ప్రకాశశ్చ కృతో మార్గశ్చన్ద్రేణోద్గచ్ఛతా తదా4.9.10৷৷"},{"sloka":"స తృణైరావృతం దుర్గం ధరణ్యా వివరం మహత్.ప్రవివేశాసురో వేగాదావామాసాద్య విష్ఠితౌ4.9.11৷৷"},{"sloka":"తం ప్రవిష్టం రిపుం దృష్ట్వా బిలం రోషవశం గతః.మామువాచ తదా వాలీ వచనం క్షుభితేన్ద్రియః4.9.12৷৷"},{"sloka":"ఇహ త్వం తిష్ఠ సుగ్రీవ బిలద్వారి సమాహితః.యావత్తత్ర ప్రవిశ్యాహం నిహన్మి సహసా రిపుమ్4.9.13৷৷"},{"sloka":"మయా త్వేతద్వచశ్శ్రుత్వా యాచితస్స పరన్తపః.శాపయిత్వా తు మాం పద్భ్యాం ప్రవివేశ బిలం మహత్4.9.14৷৷"},{"sloka":"తస్య ప్రవిష్టస్య బిలం సాగ్రస్సంవత్సరో గతః.స్థితస్య మమ బిలద్వారి స కాలో వ్యత్యవర్తత4.9.15৷৷"},{"sloka":"అహం తు నష్టం జ్ఞాత్వా తం స్నేహాదాగతసమ్భ్రమః.భ్రాతరం న చ పశ్యామి పాపాశఙ్కి చ మే మనః4.9.16৷৷"},{"sloka":"అథ దీర్ఘస్య కాలస్య బిలాత్తస్మాద్వినిస్సృతమ్.సఫేనం రుధిరం రక్తమహం దృష్ట్వా సుదుఃఖితః৷৷4.9.17৷৷"},{"sloka":"నర్దతామసురాణాం చ ధ్వనిర్మే శ్రోత్రమాగతః.నిరస్తస్య చ సఙ్గ్రామే క్రోశతోనిస్స్వనో గురోః4.9.18৷৷"},{"sloka":"అహం త్వవగతో బుద్ధ్యా చిహ్నైస్తైర్భ్రాతరం హతమ్.పిధాయ చ బిలద్వారం శిలయా గిరిమాత్రయా4.9.19৷৷శోకార్తశ్చోదకం కృత్వా కిష్కిన్ధామాగతస్సఖే.గూహమానస్య మే తత్త్వం యత్నతో మన్త్రిభిశ్శ్రుతమ్4.9.20৷৷"},{"sloka":"తతోహం తైస్సమాగమ్య సమ్మతైరభిషేచితః.రాజ్యం ప్రశాసతస్తస్య న్యాయతో మమ రాఘవ!4.9.21৷৷ఆజగామ రిపుం హత్వా వాలీ తమసురోత్తమమ్৷৷"},{"sloka":"అభిషిక్తం తు మాం దృష్ట్వా వాలీ సంరక్తలోచనః.మదీయాన్మన్త్రిణో బద్ధ్వా పరుషం వాక్యమబ్రవీత్4.9.22৷৷"},{"sloka":"నిగ్రహేపి సమర్థస్య తం పాపం ప్రతి రాఘవ.న ప్రావర్తత మే బుద్ధిర్భ్రాతుర్గౌరవయన్త్రితా4.9.23৷৷"},{"sloka":"హత్వా శత్రుం స మే భ్రాతా ప్రవివేశ పురం తదా4.9.24৷৷మానయంస్తం మహాత్మానం యథావచ్చాభ్యవాదయమ్.ఉక్తాశ్చ నాశిషస్తేన సన్తుష్టేనాన్తరాత్మనా4.9.25৷৷"},{"sloka":"నత్వా పాదావహం తస్య మకుటేనాస్పృశం ప్రభోఅపి వాలీ మమ క్రోధాన్న ప్రసాదం చకార సః4.9.26৷৷"}]