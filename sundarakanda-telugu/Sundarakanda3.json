[{"sloka":"[Hanuman's confrontation with Lankini, the spirit of Lanka.]స లమ్బశిఖరే లమ్బే లమ్బతోయదసన్నిభే.సత్త్వమాస్థాయ మేధావీ హనుమాన్ మారుతాత్మజః৷৷5.3.1৷৷నిశి లఙ్కాం మహాసత్త్వో వివేశ కపికుఞ్జరః.రమ్యకాననతోయాఢ్యాం పురీం రావణపాలితామ్৷৷5.3.2৷৷"},{"sloka":"శారదామ్బుధరప్రఖ్యైర్భవనైరుపశోభితామ్.సాగరోపమనిర్ఘోషాం సాగరానిలసేవితామ్৷৷5.3.3৷৷సుపుష్టబలసమ్పుష్టాం యథైవ విటపావతీమ్.చారుతోరణనిర్యూహాం పాణ్డురద్వారతోరణామ్৷৷5.3.4৷৷భుజగాచరితాం గుప్తాం శుభాం భోగవతీమివ.తాం స విద్యుద్ఘనాకీర్ణాం జ్యోతిర్మార్గనిషేవితామ్৷৷5.3.5৷৷మన్దమారుతసఞ్చారాం యథేన్ద్రస్యామరావతీమ్.శాతకుమ్భేన మహతా ప్రాకారేణాభిసంవృతామ్৷৷5.3.6৷৷కిఙ్కిణీజాలఘోషాభిః పతాకాభిరలఙ్కృతామ్.ఆసాద్య సహసా హృష్టః ప్రాకారమభిపేదివాన్৷৷5.3.7৷৷"},{"sloka":"విస్మయావిష్టహృదయః పురీమాలోక్య సర్వతః.జామ్బూనదమయైర్ద్వారైర్వైడూర్యకృతవేదికైః৷৷5.3.8৷৷వజ్రస్ఫటికముక్తాభిర్మణికుట్టిమభూషితైః.తప్తహాటకనిర్యూహై రాజతామలపాణ్డురైః৷৷5.3.9৷৷వైఢూర్యకృతసోపానైః స్ఫాటికాన్తరపాంసుభిః.చారుసంజవనోపేతైః ఖమివోత్పతితైః శుభైః৷৷5.3.10৷৷క్రౌఞ్చబర్హిణసఙ్ఘుష్టైః రాజహంస నిషేవితైః.తూర్యాభరణనిర్ఘోషైః సర్వతః ప్రతినాదితామ్৷৷5.3.11৷৷వస్వౌకసారాప్రతిమాం తాం వీక్ష్య నగరీం తతః.ఖమివోత్పతితుం కామాం జహర్ష హనుమాన్ కపిః৷৷5.3.12৷৷"},{"sloka":"తాం సమీక్ష్య పురీం రమ్యాం రాక్షసాధిపతేః శుభామ్.అనుత్తమామృద్ధియుతాం చిన్తయామాస వీర్యవాన్৷৷5.3.13৷৷"},{"sloka":"నేయమన్యేన నగరీ శక్యా ధర్షయితుం బలాత్.రక్షితా రావణబలైరుద్యతాయుధధారిభిః৷৷5.3.14৷৷"},{"sloka":"కుముదాఙ్గదయోర్వాపి సుషేణస్య మహాకపేః.ప్రసిద్ధేయం భవేద్భూమిర్మైన్దద్వివిదయోరపి৷৷5.3.15৷৷"},{"sloka":"వివస్వతస్తనూజస్య హరేశ్చ కుశపర్వణః.ఋక్షస్య కపిముఖ్యస్య మమ చైవ గతిర్భవేత్৷৷5.3.16৷৷"},{"sloka":"సమీక్ష్య తు మహాబాహూ రాఘవస్య పరాక్రమమ్.లక్ష్మణస్య చ విక్రాన్తమభవత్ ప్రీతిమాన్ కపిః৷৷5.3.17৷৷"},{"sloka":"తాం రత్నవసనోపేతాం కోష్ఠాగారావతంసకామ్.యన్త్రాగారస్తనీమృద్ధాం ప్రమదామివ భూషితామ్৷৷5.3.18৷৷తాం నష్టతిమిరాం దీప్తైర్భాస్వరైశ్చ మహాగృహైః.నగరీం రాక్షసేన్ద్రస్య స దదర్శ మహాకపిః৷৷5.3.19৷৷"},{"sloka":"థ సా హరిశార్దూలం ప్రవిశన్తం మహాబలమ్.నగరీ స్వేన రూపేణ దదర్శ పవనాత్మజమ్৷৷5.3.20৷৷"},{"sloka":"సా తం హరివరం దృష్ట్వా లఙ్కా రావణపాలితా.స్వయమేవోత్థితా తత్ర వికృతాననదర్శనా৷৷5.3.21৷৷"},{"sloka":"పురస్తాత్కపివర్యస్య వాయుసూనోరతిష్ఠత.ముఞ్చమానా మహానాదమబ్రవీత్పవనాత్మజమ్৷৷5.3.22৷৷"},{"sloka":"కస్త్వం కేన చ కార్యేణ ఇహ ప్రాప్తో వనాలయ.కథయస్వేహ యత్తత్త్వం యావత్ప్రాణా ధరన్తి తే৷৷5.3.23৷৷"},{"sloka":"న శక్యం ఖల్వియం లఙ్కా ప్రవేష్టుం వానర త్వయా.రక్షితా రావణబలైరభిగుప్తా సమన్తతః৷৷5.3.24৷৷"},{"sloka":"అథ తామబ్రవీద్వీరో హనుమానగ్రతః స్థితామ్.కథయిష్యామి తే తత్త్వం యన్మాం త్వం పరిపృచ్ఛసి৷৷5.3.25৷৷"},{"sloka":"కా త్వం విరూపనయనా పురద్వారేవతిష్ఠసి.కిమర్థం చాపి మాం రుద్ధ్వా నిర్భర్త్సయసి దారుణా৷৷5.3.26৷৷"},{"sloka":"హనుమద్వచనం శ్రుత్వా లఙ్కా సా కామరూపిణీ.ఉవాచ వచనం క్రుద్ధా పరుషం పవనాత్మజమ్৷৷5.3.27৷৷"},{"sloka":"అహం రాక్షసరాజస్య రావణస్య మహాత్మనః.ఆజ్ఞాప్రతీక్షా దుర్ధర్షా రక్షామి నగరీమిమామ్৷৷5.3.28৷৷"},{"sloka":"న శక్యా మామవజ్ఞాయ ప్రవేష్టుం నగరీ త్వయా.అద్య ప్రాణైః పరిత్యక్తః స్వప్స్యసే నిహతో మయా৷৷5.3.29৷৷"},{"sloka":"అహం హి నగరీ లఙ్కా స్వయమేవ ప్లవఙ్గమ.సర్వతః పరిరక్షామి హ్యేతత్తే కథితం మయా৷৷5.3.30৷৷"},{"sloka":"లఙ్కాయా వచనం శ్రుత్వా హనుమాన్ మారుతాత్మజః.యత్నవాన్స హరిశ్రేష్ఠః స్థితశ్శైల ఇవాపరః৷৷5.3.31৷৷"},{"sloka":"స తాం స్త్రీరూపవికృతాం దృష్టవా వానరపుఙ్గవః.ఆబభాషేథ మేధావీ సత్త్వవాన్ ప్లవగర్షభః৷৷5.3.32৷৷"},{"sloka":"ద్రక్ష్యామి నగరీం లఙ్కాం సాట్టప్రాకారతోరణామ్.నిర్విశఙ్కమిమంలోకం పశ్యన్త్యాస్తవసాంప్రతమ్.ఇత్యర్థమిహ సంప్రాప్తః పరం కౌతూహలం హి మే৷৷5.3.33৷৷"},{"sloka":"వనాన్యుపవనానీహ లఙ్కాయాః కాననాని చ.సర్వతో గృహముఖ్యాని ద్రష్టుమాగమనం హి మే৷৷5.3.34৷৷"},{"sloka":"తస్య తద్వచనం శ్రుత్వా లఙ్కా సా కామరూపిణీ.భూయ ఏవ పునర్వాక్యం బభాషే పరుషాక్షరమ్৷৷5.3.35৷৷"},{"sloka":"మామనిర్జిత్య దుర్బుద్ధే రాక్షసేశ్వరపాలితాం.న శక్యమద్య తే ద్రష్టుం పురీయం వానరాధమ৷৷5.3.36৷৷"},{"sloka":"తతః స కపిశార్దూలస్తామువాచ నిశాచరీమ్.దృష్ట్వా పురీమిమాం భద్రే పునర్యాస్యే యథాగతమ్৷৷5.3.37৷৷"},{"sloka":"తతః కృత్వా మహానాదం సా వై లఙ్కా భయావహమ్.తలేన వానరశ్రేష్ఠం తాడయామాస వేగితా৷৷5.3.38৷৷"},{"sloka":"తతః స కపిశార్దూలో లఙ్కయా తాడితో భృశమ్.ననాద సుమహానాదం వీర్యవాన్ పవనాత్మజః৷৷5.3.39৷৷"},{"sloka":"తతః సంవర్తయామాస వామహస్తస్య సోఙ్గులీః.ముష్టినాభిజఘానైనాం హనుమాన్ క్రోధమూర్ఛితః৷৷5.3.40৷৷స్త్రీ చేతి మన్యమానేన నాతిక్రోధః స్వయం కృతః."},{"sloka":"సా తు తేన ప్రహారేణ విహ్వలాఙ్గీ నిశాచరీ৷৷5.3.41৷৷పపాత సహసా భూమౌ వికృతాననదర్శనా."},{"sloka":"తతస్తు హనుమాన్ ప్రాజ్ఞస్తాం దృష్ట్వా వినిపాతితామ్৷৷5.3.42৷৷కృపాం చకార తేజస్వీ మన్యమానః స్త్రియం తు తామ్."},{"sloka":"తతో వై భృశసంవిగ్నా లఙ్కా సా గద్గదాక్షరమ్৷৷5.3.43৷৷ఉవాచాగర్వితం వాక్యం హనూమన్తం ప్లవఙ్గమమ్."},{"sloka":"ప్రసీద సుమహాబాహో త్రాయస్వ హరిసత్తమ ৷৷5.3.44৷৷సమయే సౌమ్య తిష్ఠన్తి సత్త్వవన్తో మహాబలాః."},{"sloka":"అహం తు నగరీ లఙ్కా స్వయమేవ ప్లవఙ్గమ৷৷5.3.45৷৷నిర్జితాహం త్వయా వీర విక్రమేణ మహాబల."},{"sloka":"ఇదం తు తథ్యం శృణు వై బ్రువన్త్యా మే హరీశ్వర৷৷5.3.46৷৷స్వయంభువా పురా దత్తం వరదానం యథా మమ."},{"sloka":"యదా త్వాం వానరః కశ్చిద్విక్రమాద్వశమానయేత్৷৷5.3.47৷৷తదా త్వయా హి విజ్ఞేయం రక్షసాం భయమాగతమ్."},{"sloka":"స హి మే సమయః సౌమ్య ప్రాప్తోద్య తవ దర్శనాత్৷৷5.3.48৷৷స్వయంభూ విహితః సత్యో న తస్యాస్తి వ్యతిక్రమః."},{"sloka":"సీతానిమిత్తం రాజ్ఞస్తు రావణస్య దురాత్మనః৷৷5.3.49৷৷రక్షసాం చైవ సర్వేషాం వినాశః సముపాగతః."},{"sloka":"తత్ప్రవిశ్య హరిశ్రేష్ఠ పురీం రావణపాలితామ్৷৷5.3.50৷৷విధత్స్వ సర్వకార్యాణి యాని యానీహ వాఞ్ఛసి."},{"sloka":"ప్రవిశ్య శాపోపహతాం హరీశ్వర శుభాం పురీం రాక్షసముఖ్యపాలితామ్.యదృచ్ఛయా త్వం జనకాత్మజాం సతీం విమార్గ సర్వత్ర గతో యథాసుఖమ్৷৷5.3.51৷৷"},{"sloka":"[Hanuman's confrontation with Lankini, the spirit of Lanka.]స లమ్బశిఖరే లమ్బే లమ్బతోయదసన్నిభే.సత్త్వమాస్థాయ మేధావీ హనుమాన్ మారుతాత్మజః৷৷5.3.1৷৷నిశి లఙ్కాం మహాసత్త్వో వివేశ కపికుఞ్జరః.రమ్యకాననతోయాఢ్యాం పురీం రావణపాలితామ్৷৷5.3.2৷৷"},{"sloka":"శారదామ్బుధరప్రఖ్యైర్భవనైరుపశోభితామ్.సాగరోపమనిర్ఘోషాం సాగరానిలసేవితామ్৷৷5.3.3৷৷సుపుష్టబలసమ్పుష్టాం యథైవ విటపావతీమ్.చారుతోరణనిర్యూహాం పాణ్డురద్వారతోరణామ్৷৷5.3.4৷৷భుజగాచరితాం గుప్తాం శుభాం భోగవతీమివ.తాం స విద్యుద్ఘనాకీర్ణాం జ్యోతిర్మార్గనిషేవితామ్৷৷5.3.5৷৷మన్దమారుతసఞ్చారాం యథేన్ద్రస్యామరావతీమ్.శాతకుమ్భేన మహతా ప్రాకారేణాభిసంవృతామ్৷৷5.3.6৷৷కిఙ్కిణీజాలఘోషాభిః పతాకాభిరలఙ్కృతామ్.ఆసాద్య సహసా హృష్టః ప్రాకారమభిపేదివాన్৷৷5.3.7৷৷"},{"sloka":"విస్మయావిష్టహృదయః పురీమాలోక్య సర్వతః.జామ్బూనదమయైర్ద్వారైర్వైడూర్యకృతవేదికైః৷৷5.3.8৷৷వజ్రస్ఫటికముక్తాభిర్మణికుట్టిమభూషితైః.తప్తహాటకనిర్యూహై రాజతామలపాణ్డురైః৷৷5.3.9৷৷వైఢూర్యకృతసోపానైః స్ఫాటికాన్తరపాంసుభిః.చారుసంజవనోపేతైః ఖమివోత్పతితైః శుభైః৷৷5.3.10৷৷క్రౌఞ్చబర్హిణసఙ్ఘుష్టైః రాజహంస నిషేవితైః.తూర్యాభరణనిర్ఘోషైః సర్వతః ప్రతినాదితామ్৷৷5.3.11৷৷వస్వౌకసారాప్రతిమాం తాం వీక్ష్య నగరీం తతః.ఖమివోత్పతితుం కామాం జహర్ష హనుమాన్ కపిః৷৷5.3.12৷৷"},{"sloka":"తాం సమీక్ష్య పురీం రమ్యాం రాక్షసాధిపతేః శుభామ్.అనుత్తమామృద్ధియుతాం చిన్తయామాస వీర్యవాన్৷৷5.3.13৷৷"},{"sloka":"నేయమన్యేన నగరీ శక్యా ధర్షయితుం బలాత్.రక్షితా రావణబలైరుద్యతాయుధధారిభిః৷৷5.3.14৷৷"},{"sloka":"కుముదాఙ్గదయోర్వాపి సుషేణస్య మహాకపేః.ప్రసిద్ధేయం భవేద్భూమిర్మైన్దద్వివిదయోరపి৷৷5.3.15৷৷"},{"sloka":"వివస్వతస్తనూజస్య హరేశ్చ కుశపర్వణః.ఋక్షస్య కపిముఖ్యస్య మమ చైవ గతిర్భవేత్৷৷5.3.16৷৷"},{"sloka":"సమీక్ష్య తు మహాబాహూ రాఘవస్య పరాక్రమమ్.లక్ష్మణస్య చ విక్రాన్తమభవత్ ప్రీతిమాన్ కపిః৷৷5.3.17৷৷"},{"sloka":"తాం రత్నవసనోపేతాం కోష్ఠాగారావతంసకామ్.యన్త్రాగారస్తనీమృద్ధాం ప్రమదామివ భూషితామ్৷৷5.3.18৷৷తాం నష్టతిమిరాం దీప్తైర్భాస్వరైశ్చ మహాగృహైః.నగరీం రాక్షసేన్ద్రస్య స దదర్శ మహాకపిః৷৷5.3.19৷৷"},{"sloka":"థ సా హరిశార్దూలం ప్రవిశన్తం మహాబలమ్.నగరీ స్వేన రూపేణ దదర్శ పవనాత్మజమ్৷৷5.3.20৷৷"},{"sloka":"సా తం హరివరం దృష్ట్వా లఙ్కా రావణపాలితా.స్వయమేవోత్థితా తత్ర వికృతాననదర్శనా৷৷5.3.21৷৷"},{"sloka":"పురస్తాత్కపివర్యస్య వాయుసూనోరతిష్ఠత.ముఞ్చమానా మహానాదమబ్రవీత్పవనాత్మజమ్৷৷5.3.22৷৷"},{"sloka":"కస్త్వం కేన చ కార్యేణ ఇహ ప్రాప్తో వనాలయ.కథయస్వేహ యత్తత్త్వం యావత్ప్రాణా ధరన్తి తే৷৷5.3.23৷৷"},{"sloka":"న శక్యం ఖల్వియం లఙ్కా ప్రవేష్టుం వానర త్వయా.రక్షితా రావణబలైరభిగుప్తా సమన్తతః৷৷5.3.24৷৷"},{"sloka":"అథ తామబ్రవీద్వీరో హనుమానగ్రతః స్థితామ్.కథయిష్యామి తే తత్త్వం యన్మాం త్వం పరిపృచ్ఛసి৷৷5.3.25৷৷"},{"sloka":"కా త్వం విరూపనయనా పురద్వారేవతిష్ఠసి.కిమర్థం చాపి మాం రుద్ధ్వా నిర్భర్త్సయసి దారుణా৷৷5.3.26৷৷"},{"sloka":"హనుమద్వచనం శ్రుత్వా లఙ్కా సా కామరూపిణీ.ఉవాచ వచనం క్రుద్ధా పరుషం పవనాత్మజమ్৷৷5.3.27৷৷"},{"sloka":"అహం రాక్షసరాజస్య రావణస్య మహాత్మనః.ఆజ్ఞాప్రతీక్షా దుర్ధర్షా రక్షామి నగరీమిమామ్৷৷5.3.28৷৷"},{"sloka":"న శక్యా మామవజ్ఞాయ ప్రవేష్టుం నగరీ త్వయా.అద్య ప్రాణైః పరిత్యక్తః స్వప్స్యసే నిహతో మయా৷৷5.3.29৷৷"},{"sloka":"అహం హి నగరీ లఙ్కా స్వయమేవ ప్లవఙ్గమ.సర్వతః పరిరక్షామి హ్యేతత్తే కథితం మయా৷৷5.3.30৷৷"},{"sloka":"లఙ్కాయా వచనం శ్రుత్వా హనుమాన్ మారుతాత్మజః.యత్నవాన్స హరిశ్రేష్ఠః స్థితశ్శైల ఇవాపరః৷৷5.3.31৷৷"},{"sloka":"స తాం స్త్రీరూపవికృతాం దృష్టవా వానరపుఙ్గవః.ఆబభాషేథ మేధావీ సత్త్వవాన్ ప్లవగర్షభః৷৷5.3.32৷৷"},{"sloka":"ద్రక్ష్యామి నగరీం లఙ్కాం సాట్టప్రాకారతోరణామ్.నిర్విశఙ్కమిమంలోకం పశ్యన్త్యాస్తవసాంప్రతమ్.ఇత్యర్థమిహ సంప్రాప్తః పరం కౌతూహలం హి మే৷৷5.3.33৷৷"},{"sloka":"వనాన్యుపవనానీహ లఙ్కాయాః కాననాని చ.సర్వతో గృహముఖ్యాని ద్రష్టుమాగమనం హి మే৷৷5.3.34৷৷"},{"sloka":"తస్య తద్వచనం శ్రుత్వా లఙ్కా సా కామరూపిణీ.భూయ ఏవ పునర్వాక్యం బభాషే పరుషాక్షరమ్৷৷5.3.35৷৷"},{"sloka":"మామనిర్జిత్య దుర్బుద్ధే రాక్షసేశ్వరపాలితాం.న శక్యమద్య తే ద్రష్టుం పురీయం వానరాధమ৷৷5.3.36৷৷"},{"sloka":"తతః స కపిశార్దూలస్తామువాచ నిశాచరీమ్.దృష్ట్వా పురీమిమాం భద్రే పునర్యాస్యే యథాగతమ్৷৷5.3.37৷৷"},{"sloka":"తతః కృత్వా మహానాదం సా వై లఙ్కా భయావహమ్.తలేన వానరశ్రేష్ఠం తాడయామాస వేగితా৷৷5.3.38৷৷"},{"sloka":"తతః స కపిశార్దూలో లఙ్కయా తాడితో భృశమ్.ననాద సుమహానాదం వీర్యవాన్ పవనాత్మజః৷৷5.3.39৷৷"},{"sloka":"తతః సంవర్తయామాస వామహస్తస్య సోఙ్గులీః.ముష్టినాభిజఘానైనాం హనుమాన్ క్రోధమూర్ఛితః৷৷5.3.40৷৷స్త్రీ చేతి మన్యమానేన నాతిక్రోధః స్వయం కృతః."},{"sloka":"సా తు తేన ప్రహారేణ విహ్వలాఙ్గీ నిశాచరీ৷৷5.3.41৷৷పపాత సహసా భూమౌ వికృతాననదర్శనా."},{"sloka":"తతస్తు హనుమాన్ ప్రాజ్ఞస్తాం దృష్ట్వా వినిపాతితామ్৷৷5.3.42৷৷కృపాం చకార తేజస్వీ మన్యమానః స్త్రియం తు తామ్."},{"sloka":"తతో వై భృశసంవిగ్నా లఙ్కా సా గద్గదాక్షరమ్৷৷5.3.43৷৷ఉవాచాగర్వితం వాక్యం హనూమన్తం ప్లవఙ్గమమ్."},{"sloka":"ప్రసీద సుమహాబాహో త్రాయస్వ హరిసత్తమ ৷৷5.3.44৷৷సమయే సౌమ్య తిష్ఠన్తి సత్త్వవన్తో మహాబలాః."},{"sloka":"అహం తు నగరీ లఙ్కా స్వయమేవ ప్లవఙ్గమ৷৷5.3.45৷৷నిర్జితాహం త్వయా వీర విక్రమేణ మహాబల."},{"sloka":"ఇదం తు తథ్యం శృణు వై బ్రువన్త్యా మే హరీశ్వర৷৷5.3.46৷৷స్వయంభువా పురా దత్తం వరదానం యథా మమ."},{"sloka":"యదా త్వాం వానరః కశ్చిద్విక్రమాద్వశమానయేత్৷৷5.3.47৷৷తదా త్వయా హి విజ్ఞేయం రక్షసాం భయమాగతమ్."},{"sloka":"స హి మే సమయః సౌమ్య ప్రాప్తోద్య తవ దర్శనాత్৷৷5.3.48৷৷స్వయంభూ విహితః సత్యో న తస్యాస్తి వ్యతిక్రమః."},{"sloka":"సీతానిమిత్తం రాజ్ఞస్తు రావణస్య దురాత్మనః৷৷5.3.49৷৷రక్షసాం చైవ సర్వేషాం వినాశః సముపాగతః."},{"sloka":"తత్ప్రవిశ్య హరిశ్రేష్ఠ పురీం రావణపాలితామ్৷৷5.3.50৷৷విధత్స్వ సర్వకార్యాణి యాని యానీహ వాఞ్ఛసి."},{"sloka":"ప్రవిశ్య శాపోపహతాం హరీశ్వర శుభాం పురీం రాక్షసముఖ్యపాలితామ్.యదృచ్ఛయా త్వం జనకాత్మజాం సతీం విమార్గ సర్వత్ర గతో యథాసుఖమ్৷৷5.3.51৷৷"}]