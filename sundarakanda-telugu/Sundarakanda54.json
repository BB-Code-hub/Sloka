[{"sloka":"[Hanuman destroys the Ashoka garden -- sets fire to Lanka -- kills demons]వీక్షమాణస్తతో లఙ్కాం కపిః కృతమనోరథః৷৷5.54.1৷৷వర్ధమానసముత్సాహః కార్యశేషమచిన్తయత్."},{"sloka":"కిన్ను ఖల్వవశిష్టం మే కర్తవ్యమిహ సామ్ప్రతమ్৷৷5.54.2৷৷యదేషాం రక్షసాం భూయః సన్తాపజననం భవేత్."},{"sloka":"వనం తావత్ప్రమథితం ప్రకృష్టా రాక్షసా హతాః৷৷5.54.3.బలైకదేశః క్షపితశ్శేషం దుర్గవినాశనమ్."},{"sloka":"దుర్గే వినాశితే కర్మ భవేత్సుఖపరిశ్రమమ్.అల్పయత్నేన కార్యేస్మిన్ మమ స్యాత్సఫలశ్శ్రమః৷৷5.54.4৷৷"},{"sloka":"యో హ్యయం మమ లాఙ్గూలే దీప్యతే హవ్యవాహనః.అస్య సన్తర్పణం న్యాయ్యం కర్తుమేభిర్గృహోత్తమైః৷৷5.54.5৷৷"},{"sloka":"తతః ప్రదీప్తలాఙ్గూలస్సవిద్యుదివ తోయదః.భవనాగ్రేషు లఙ్కాయా విచచార మహాకపిః৷৷5.54.6৷৷"},{"sloka":"గృహాద్గృహం రాక్షసానాముద్యానాని చ వానరః.వీక్షమాణో హ్యసన్త్రస్తః ప్రాసాదాంశ్చ చచార సః৷৷5.54.7৷৷"},{"sloka":"అవప్లుత్య మహావేగః ప్రహస్తస్య నివేశనమ్.అగ్నిం తత్ర స నిక్షిప్య శ్వసనేన సమో బలీ৷৷5.54.8৷৷తతోన్యత్పుప్లువే వేశ్మ మహాపార్శ్వస్య వీర్యవాన్.ముమోచ హనుమానగ్నిం కాలానలశిఖోపమమ్৷৷5.54.9৷৷"},{"sloka":"వజ్రదంష్ట్రస్య చ తదా పుప్లువే స మహాకపిః.శుకస్య చ మహాతేజాస్సారణస్య చ ధీమతః৷৷5.54.10৷৷"},{"sloka":"తథా చేన్ద్రజితో వేశ్మ దదాహ హరియూథపః.జమ్బుమాలే స్సుమాలేశ్చ దదాహ భవనం తతః৷৷5.54.11৷৷"},{"sloka":"రశ్మికేతోశ్చ భవనం సూర్యశత్రోస్తథైవ చ.హ్రస్వకర్ణస్య దంష్ట్రస్య రోమశస్య చ రక్షసః৷৷5.54.12৷৷యుద్ధోన్మత్తస్య మత్తస్య ధ్వజగ్రీవస్య రక్షసః.విద్యుజ్జిహ్వస్య ఘోరస్య తథా హస్తిముఖస్య చ৷৷5.54.13৷৷కరాలస్య పిశాచస్య శోణితాక్షస్య చైవ హి.కుమ్భకర్ణస్య భవనం మకరాక్షస్య చైవ హి৷৷5.54.14৷৷యజ్ఞశత్రోశ్చ భవనం బ్రహ్మశత్రోస్తథైవ చ.నరాన్తకస్య కుమ్భస్య నికుమ్భస్య దురాత్మనః৷৷5.54.15৷৷వర్జయిత్వా మహాతేజా విభీషణగృహం ప్రతి.క్రమమాణః క్రమేణైవ దదాహ హరిపుఙ్గవః৷৷5.54.16৷৷"},{"sloka":"తేషు తేషు మహార్హేషు భవనేషు మహాయశాః.గృహేష్వృద్ధిమతామృద్ధిం దదాహ స మహాకపిః৷৷5.54.17৷৷"},{"sloka":"సర్వేషాం సమతిక్రమ్య రాక్షసేన్ద్రస్య వీర్యవాన్.ఆససాదాథ లక్ష్మీవాన్ రావణస్య నివేశనమ్৷৷5.54.18৷৷"},{"sloka":"తతస్తస్మిన్గృహే ముఖ్యే నానారత్నవిభూషితే.మేరుమన్దరసఙ్కాశే సర్వమఙ్గళశోభితే৷৷5.54.19৷৷ప్రదీప్తమగ్నిముత్సృజ్య లాఙ్గూలాగ్రే ప్రతిష్ఠితమ్.ననాద హనుమాన్వీరో యుగాన్తజలదో యథా৷৷5.54.20৷৷"},{"sloka":"శ్వసనేన చ సంయోగాదతివేగో మహాబలః.కాలాగ్నిరివ జజ్వాల ప్రావర్ధత హుతాశనః৷৷5.54.21৷৷"},{"sloka":"ప్రదీప్తమగ్నిం పవనస్తేషు వేశ్మస్వచారయత్.అభూచ్ఛ్వసనసంయోగాదతివేగో హుతాశనః৷৷5.54.22৷৷"},{"sloka":"తాని కాఞ్చనజాలాని ముక్తామణిమయాని చ.భవనాన్యవశీర్యన్త రత్నవన్తి మహాన్తి చ৷৷5.54.23৷৷"},{"sloka":"సంజజ్ఞే తుములశ్శబ్దో రాక్షసానాం ప్రధావతామ్.స్వగృహస్య పరిత్రాణే భగ్నోత్సాహోర్జితశ్రియామ్৷৷5.54.24৷৷నూనమేషోగ్నిరాయాతః కపిరూపేణ హా ఇతి."},{"sloka":"క్రన్దన్త్యస్సహసా పేతుః స్తనన్ధయధరాః స్త్రియః৷৷5.54.25৷৷కాశ్చిదగ్నిపరీతేభ్యో హర్మేభ్యో ముక్తమూర్ధజాః.పతన్త్యో రేజిరేభ్రేభ్యస్సౌదామన్య ఇవామ్బరాత్৷৷5.54.26৷৷"},{"sloka":"వజ్రవిద్రుమవైదూర్యముక్తారజతసంహితాన్.విచిత్రాన్భవనాద్ధాతూన్ స్యన్దమానాన్దదర్శ సః৷৷5.54.27৷৷"},{"sloka":"నాగ్నిస్తృప్యతి కాష్ఠానాం తృణానాం చ యథా తథా.హనూమాన్ రాక్షసేన్దాణాం విశస్తానాం న తృప్యతి৷৷5.54.28৷৷"},{"sloka":"క్వచిత్కింశుకసఙ్కాశాః క్వచిచ్ఛాల్మలిసన్నిభాః৷৷5.54.29৷৷క్వచిత్కుఙ్కుమసఙ్కాశాశ్శిఖా వహ్నేశ్చకాశిరే."},{"sloka":"హనూమతా వేగవతా వానరేణ మహాత్మనా.లఙ్కాపురం ప్రదగ్ధం తద్రుద్రేణ త్రిపురం యథా৷৷5.54.30৷৷"},{"sloka":"తతస్తు లఙ్కాపురపర్వతాగ్రే సముత్థితో భీమపరాక్రమోగ్నిః.ప్రసార్య చూడావలయం ప్రదీప్తో హనూమతా వేగవతా విసృష్టః৷৷5.54.31৷৷"},{"sloka":"యుగాన్తకాలానలతుల్యవేగ స్సమారుతోగ్నిర్వవృధే దివిస్పృక్.విధూమరశ్మిర్భవనేషు సక్తో రక్షశ్శరీరాజ్యసమర్పతార్చిః৷৷5.54.32৷৷"},{"sloka":"ఆదిత్యకోటీసదృశస్సుతేజా లఙ్కాం సమస్తాం పరివార్య తిష్ఠన్.శబ్దైరనేకైరశనిప్రరూఢైర్భిన్దన్నివాణ్డం ప్రబభౌ మహాగ్నిః৷৷5.54.33৷৷"},{"sloka":"తత్రామ్బరాదగ్నిరతిప్రవృద్ధో రూక్షప్రభః కింశుకపుష్పచూడః.నిర్వాణధూమాకులరాజయశ్చ నీలోత్పలాభాః ప్రచకాశిరేభ్రాః৷৷5.54.34৷৷"},{"sloka":"వజ్రీ మహేన్ద్రస్త్రిదశేశ్వరో వా సాక్షాద్యమో వా వరుణోనిలో వా.రుద్రోగ్నిరర్కో ధనదశ్చ సోమో న వానరోయం స్వయమేవ కాలః৷৷5.54.35৷৷"},{"sloka":"కిం బ్రహ్మణస్సర్వపితామహస్య సర్వస్య ధాతుశ్చతురాననస్య.ఇహాగతో వానరరూపధారీ రక్షోపసంహారకరః ప్రకోపః৷৷5.54.36৷৷"},{"sloka":"కిం వైష్ణవం వా కపిరూపమేత్య రక్షోవినాశాయ పరం సుతేజః.అనన్తమవ్యక్తమచిన్త్యమేకం స్వమాయయా సామ్ప్రతమాగతం వా৷৷5.54.37৷৷"},{"sloka":"ఇత్యేవమూచుర్బహవో విశిష్టా రక్షోగణాస్తత్ర సమేత్య సర్వే.సప్రాణిసఙ్ఘాం సగృహాం సవృక్షాం దగ్ధాం పురీం తాం సహసా సమీక్ష్య৷৷5.54.38৷৷"},{"sloka":"తతస్తు లఙ్కా సహసా ప్రదగ్ధా సరాక్షసా సాశ్వరథా సనాగా.సపక్షిసఙ్ఘా సమృగా సవృక్షా రురోద దీనా తుములం సశబ్దమ్৷৷5.54.39৷৷"},{"sloka":"హా తాత హా పుత్రక కాన్త మిత్ర హా జీవితం భోగయుతం సుపుణ్యమ్.రక్షోభిరేవం బహుధా బ్రువద్భి శ్శబ్దః కృతో ఘోరతరస్సుభీమః৷৷5.54.40৷৷"},{"sloka":"హుతాశనజ్వాలసమావృతా సా హతప్రవీరా పరివృత్తయోధాహనూమతః క్రోధబలాభిభూతా బభూవ శాపోపహతేవ లఙ్కా৷৷5.54.41৷৷"},{"sloka":"స సమ్భ్రమత్రస్తవిషణ్ణరాక్షసాం సముజ్జ్వలజ్జ్వాలహుతాశనాఙ్కితామ్.దదర్శ లఙ్కాం హనుమాన్మహామనాః స్వయమ్భూకోపోపహతామివావనిమ్৷৷5.54.42৷৷"},{"sloka":"భఙ్క్త్వా వనం పాదపరత్నసఙ్కులం హత్వా తు రక్షాంసి మహాన్తి సంయుగే.దగ్ధ్వా పురీం తాం గృహరత్నమాలినీం తస్థౌ హనూమాన్పవనాత్మజః కపిః৷৷5.54.43৷৷"},{"sloka":"త్రికూటశృఙ్గాగ్రతలే విచిత్రే ప్రతిష్ఠితో వానరరాజసింహః.ప్రదీప్తలాఙ్గూలకృతార్చిమాలీ వ్యరాజతాదిత్య ఇవాంశుమాలీ৷৷5.54.44৷৷"},{"sloka":"స రాక్షసాంస్తాన్సుబహూంశ్చ హత్వా వనం చ భఙ్క్త్వా బహుపాదపం తత్.విసృజ్య రక్షోభవనేషు చాగ్నిం జగామ రామం మనసా మహాత్మా৷৷5.54.45৷৷"},{"sloka":"తతస్తు తం వానరవీరముఖ్యం మహాబలం మారుతతుల్యవేగమ్.మహామతిం వాయుసుతం వరిష్ఠం ప్రతుష్టువుర్దేవగణాశ్చ సర్వే৷৷5.54.46৷৷"},{"sloka":"భఙ్క్త్వా వనం మహాతేజా హత్వా రక్షాంసి సంయుగే.దగ్ధ్వా లఙ్కాపురీం రమ్యాం రరాజ స మహాకపిః৷৷5.54.47৷৷"},{"sloka":"తత్ర దేవాస్సగన్ధర్వాస్సిద్ధాశ్చ పరమర్షయః.దృష్ట్వా లఙ్కాం ప్రదగ్ధాం తాం విస్మయం పరమం గతాః৷৷5.54.48৷৷"},{"sloka":"తం దృష్ట్వా వానరశ్రేష్ఠం హనుమన్తం మహాకపిమ్.కాలాగ్నిరితి సఞ్చిన్త్య సర్వభూతాని తత్రసుః৷৷5.54.49৷৷"},{"sloka":"దేవాశ్చ సర్వే మునిపుఙ్గవాశ్చ గన్ధర్వవిద్యాధరనాగయక్షాః.భూతాని సర్వాణి మహాన్తి తత్ర జగ్ముః పరాం ప్రీతిమతుల్యరూపామ్৷৷5.54.50৷৷"},{"sloka":"[Hanuman destroys the Ashoka garden -- sets fire to Lanka -- kills demons]వీక్షమాణస్తతో లఙ్కాం కపిః కృతమనోరథః৷৷5.54.1৷৷వర్ధమానసముత్సాహః కార్యశేషమచిన్తయత్."},{"sloka":"కిన్ను ఖల్వవశిష్టం మే కర్తవ్యమిహ సామ్ప్రతమ్৷৷5.54.2৷৷యదేషాం రక్షసాం భూయః సన్తాపజననం భవేత్."},{"sloka":"వనం తావత్ప్రమథితం ప్రకృష్టా రాక్షసా హతాః৷৷5.54.3.బలైకదేశః క్షపితశ్శేషం దుర్గవినాశనమ్."},{"sloka":"దుర్గే వినాశితే కర్మ భవేత్సుఖపరిశ్రమమ్.అల్పయత్నేన కార్యేస్మిన్ మమ స్యాత్సఫలశ్శ్రమః৷৷5.54.4৷৷"},{"sloka":"యో హ్యయం మమ లాఙ్గూలే దీప్యతే హవ్యవాహనః.అస్య సన్తర్పణం న్యాయ్యం కర్తుమేభిర్గృహోత్తమైః৷৷5.54.5৷৷"},{"sloka":"తతః ప్రదీప్తలాఙ్గూలస్సవిద్యుదివ తోయదః.భవనాగ్రేషు లఙ్కాయా విచచార మహాకపిః৷৷5.54.6৷৷"},{"sloka":"గృహాద్గృహం రాక్షసానాముద్యానాని చ వానరః.వీక్షమాణో హ్యసన్త్రస్తః ప్రాసాదాంశ్చ చచార సః৷৷5.54.7৷৷"},{"sloka":"అవప్లుత్య మహావేగః ప్రహస్తస్య నివేశనమ్.అగ్నిం తత్ర స నిక్షిప్య శ్వసనేన సమో బలీ৷৷5.54.8৷৷తతోన్యత్పుప్లువే వేశ్మ మహాపార్శ్వస్య వీర్యవాన్.ముమోచ హనుమానగ్నిం కాలానలశిఖోపమమ్৷৷5.54.9৷৷"},{"sloka":"వజ్రదంష్ట్రస్య చ తదా పుప్లువే స మహాకపిః.శుకస్య చ మహాతేజాస్సారణస్య చ ధీమతః৷৷5.54.10৷৷"},{"sloka":"తథా చేన్ద్రజితో వేశ్మ దదాహ హరియూథపః.జమ్బుమాలే స్సుమాలేశ్చ దదాహ భవనం తతః৷৷5.54.11৷৷"},{"sloka":"రశ్మికేతోశ్చ భవనం సూర్యశత్రోస్తథైవ చ.హ్రస్వకర్ణస్య దంష్ట్రస్య రోమశస్య చ రక్షసః৷৷5.54.12৷৷యుద్ధోన్మత్తస్య మత్తస్య ధ్వజగ్రీవస్య రక్షసః.విద్యుజ్జిహ్వస్య ఘోరస్య తథా హస్తిముఖస్య చ৷৷5.54.13৷৷కరాలస్య పిశాచస్య శోణితాక్షస్య చైవ హి.కుమ్భకర్ణస్య భవనం మకరాక్షస్య చైవ హి৷৷5.54.14৷৷యజ్ఞశత్రోశ్చ భవనం బ్రహ్మశత్రోస్తథైవ చ.నరాన్తకస్య కుమ్భస్య నికుమ్భస్య దురాత్మనః৷৷5.54.15৷৷వర్జయిత్వా మహాతేజా విభీషణగృహం ప్రతి.క్రమమాణః క్రమేణైవ దదాహ హరిపుఙ్గవః৷৷5.54.16৷৷"},{"sloka":"తేషు తేషు మహార్హేషు భవనేషు మహాయశాః.గృహేష్వృద్ధిమతామృద్ధిం దదాహ స మహాకపిః৷৷5.54.17৷৷"},{"sloka":"సర్వేషాం సమతిక్రమ్య రాక్షసేన్ద్రస్య వీర్యవాన్.ఆససాదాథ లక్ష్మీవాన్ రావణస్య నివేశనమ్৷৷5.54.18৷৷"},{"sloka":"తతస్తస్మిన్గృహే ముఖ్యే నానారత్నవిభూషితే.మేరుమన్దరసఙ్కాశే సర్వమఙ్గళశోభితే৷৷5.54.19৷৷ప్రదీప్తమగ్నిముత్సృజ్య లాఙ్గూలాగ్రే ప్రతిష్ఠితమ్.ననాద హనుమాన్వీరో యుగాన్తజలదో యథా৷৷5.54.20৷৷"},{"sloka":"శ్వసనేన చ సంయోగాదతివేగో మహాబలః.కాలాగ్నిరివ జజ్వాల ప్రావర్ధత హుతాశనః৷৷5.54.21৷৷"},{"sloka":"ప్రదీప్తమగ్నిం పవనస్తేషు వేశ్మస్వచారయత్.అభూచ్ఛ్వసనసంయోగాదతివేగో హుతాశనః৷৷5.54.22৷৷"},{"sloka":"తాని కాఞ్చనజాలాని ముక్తామణిమయాని చ.భవనాన్యవశీర్యన్త రత్నవన్తి మహాన్తి చ৷৷5.54.23৷৷"},{"sloka":"సంజజ్ఞే తుములశ్శబ్దో రాక్షసానాం ప్రధావతామ్.స్వగృహస్య పరిత్రాణే భగ్నోత్సాహోర్జితశ్రియామ్৷৷5.54.24৷৷నూనమేషోగ్నిరాయాతః కపిరూపేణ హా ఇతి."},{"sloka":"క్రన్దన్త్యస్సహసా పేతుః స్తనన్ధయధరాః స్త్రియః৷৷5.54.25৷৷కాశ్చిదగ్నిపరీతేభ్యో హర్మేభ్యో ముక్తమూర్ధజాః.పతన్త్యో రేజిరేభ్రేభ్యస్సౌదామన్య ఇవామ్బరాత్৷৷5.54.26৷৷"},{"sloka":"వజ్రవిద్రుమవైదూర్యముక్తారజతసంహితాన్.విచిత్రాన్భవనాద్ధాతూన్ స్యన్దమానాన్దదర్శ సః৷৷5.54.27৷৷"},{"sloka":"నాగ్నిస్తృప్యతి కాష్ఠానాం తృణానాం చ యథా తథా.హనూమాన్ రాక్షసేన్దాణాం విశస్తానాం న తృప్యతి৷৷5.54.28৷৷"},{"sloka":"క్వచిత్కింశుకసఙ్కాశాః క్వచిచ్ఛాల్మలిసన్నిభాః৷৷5.54.29৷৷క్వచిత్కుఙ్కుమసఙ్కాశాశ్శిఖా వహ్నేశ్చకాశిరే."},{"sloka":"హనూమతా వేగవతా వానరేణ మహాత్మనా.లఙ్కాపురం ప్రదగ్ధం తద్రుద్రేణ త్రిపురం యథా৷৷5.54.30৷৷"},{"sloka":"తతస్తు లఙ్కాపురపర్వతాగ్రే సముత్థితో భీమపరాక్రమోగ్నిః.ప్రసార్య చూడావలయం ప్రదీప్తో హనూమతా వేగవతా విసృష్టః৷৷5.54.31৷৷"},{"sloka":"యుగాన్తకాలానలతుల్యవేగ స్సమారుతోగ్నిర్వవృధే దివిస్పృక్.విధూమరశ్మిర్భవనేషు సక్తో రక్షశ్శరీరాజ్యసమర్పతార్చిః৷৷5.54.32৷৷"},{"sloka":"ఆదిత్యకోటీసదృశస్సుతేజా లఙ్కాం సమస్తాం పరివార్య తిష్ఠన్.శబ్దైరనేకైరశనిప్రరూఢైర్భిన్దన్నివాణ్డం ప్రబభౌ మహాగ్నిః৷৷5.54.33৷৷"},{"sloka":"తత్రామ్బరాదగ్నిరతిప్రవృద్ధో రూక్షప్రభః కింశుకపుష్పచూడః.నిర్వాణధూమాకులరాజయశ్చ నీలోత్పలాభాః ప్రచకాశిరేభ్రాః৷৷5.54.34৷৷"},{"sloka":"వజ్రీ మహేన్ద్రస్త్రిదశేశ్వరో వా సాక్షాద్యమో వా వరుణోనిలో వా.రుద్రోగ్నిరర్కో ధనదశ్చ సోమో న వానరోయం స్వయమేవ కాలః৷৷5.54.35৷৷"},{"sloka":"కిం బ్రహ్మణస్సర్వపితామహస్య సర్వస్య ధాతుశ్చతురాననస్య.ఇహాగతో వానరరూపధారీ రక్షోపసంహారకరః ప్రకోపః৷৷5.54.36৷৷"},{"sloka":"కిం వైష్ణవం వా కపిరూపమేత్య రక్షోవినాశాయ పరం సుతేజః.అనన్తమవ్యక్తమచిన్త్యమేకం స్వమాయయా సామ్ప్రతమాగతం వా৷৷5.54.37৷৷"},{"sloka":"ఇత్యేవమూచుర్బహవో విశిష్టా రక్షోగణాస్తత్ర సమేత్య సర్వే.సప్రాణిసఙ్ఘాం సగృహాం సవృక్షాం దగ్ధాం పురీం తాం సహసా సమీక్ష్య৷৷5.54.38৷৷"},{"sloka":"తతస్తు లఙ్కా సహసా ప్రదగ్ధా సరాక్షసా సాశ్వరథా సనాగా.సపక్షిసఙ్ఘా సమృగా సవృక్షా రురోద దీనా తుములం సశబ్దమ్৷৷5.54.39৷৷"},{"sloka":"హా తాత హా పుత్రక కాన్త మిత్ర హా జీవితం భోగయుతం సుపుణ్యమ్.రక్షోభిరేవం బహుధా బ్రువద్భి శ్శబ్దః కృతో ఘోరతరస్సుభీమః৷৷5.54.40৷৷"},{"sloka":"హుతాశనజ్వాలసమావృతా సా హతప్రవీరా పరివృత్తయోధాహనూమతః క్రోధబలాభిభూతా బభూవ శాపోపహతేవ లఙ్కా৷৷5.54.41৷৷"},{"sloka":"స సమ్భ్రమత్రస్తవిషణ్ణరాక్షసాం సముజ్జ్వలజ్జ్వాలహుతాశనాఙ్కితామ్.దదర్శ లఙ్కాం హనుమాన్మహామనాః స్వయమ్భూకోపోపహతామివావనిమ్৷৷5.54.42৷৷"},{"sloka":"భఙ్క్త్వా వనం పాదపరత్నసఙ్కులం హత్వా తు రక్షాంసి మహాన్తి సంయుగే.దగ్ధ్వా పురీం తాం గృహరత్నమాలినీం తస్థౌ హనూమాన్పవనాత్మజః కపిః৷৷5.54.43৷৷"},{"sloka":"త్రికూటశృఙ్గాగ్రతలే విచిత్రే ప్రతిష్ఠితో వానరరాజసింహః.ప్రదీప్తలాఙ్గూలకృతార్చిమాలీ వ్యరాజతాదిత్య ఇవాంశుమాలీ৷৷5.54.44৷৷"},{"sloka":"స రాక్షసాంస్తాన్సుబహూంశ్చ హత్వా వనం చ భఙ్క్త్వా బహుపాదపం తత్.విసృజ్య రక్షోభవనేషు చాగ్నిం జగామ రామం మనసా మహాత్మా৷৷5.54.45৷৷"},{"sloka":"తతస్తు తం వానరవీరముఖ్యం మహాబలం మారుతతుల్యవేగమ్.మహామతిం వాయుసుతం వరిష్ఠం ప్రతుష్టువుర్దేవగణాశ్చ సర్వే৷৷5.54.46৷৷"},{"sloka":"భఙ్క్త్వా వనం మహాతేజా హత్వా రక్షాంసి సంయుగే.దగ్ధ్వా లఙ్కాపురీం రమ్యాం రరాజ స మహాకపిః৷৷5.54.47৷৷"},{"sloka":"తత్ర దేవాస్సగన్ధర్వాస్సిద్ధాశ్చ పరమర్షయః.దృష్ట్వా లఙ్కాం ప్రదగ్ధాం తాం విస్మయం పరమం గతాః৷৷5.54.48৷৷"},{"sloka":"తం దృష్ట్వా వానరశ్రేష్ఠం హనుమన్తం మహాకపిమ్.కాలాగ్నిరితి సఞ్చిన్త్య సర్వభూతాని తత్రసుః৷৷5.54.49৷৷"},{"sloka":"దేవాశ్చ సర్వే మునిపుఙ్గవాశ్చ గన్ధర్వవిద్యాధరనాగయక్షాః.భూతాని సర్వాణి మహాన్తి తత్ర జగ్ముః పరాం ప్రీతిమతుల్యరూపామ్৷৷5.54.50৷৷"}]