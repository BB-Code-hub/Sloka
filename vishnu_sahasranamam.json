[{"name":"नारायणं नमस्कृत्य नरं चैव नरोत्तमम् ।"},{"name":"देवीं सरस्वतीं व्यासं ततो जयमुदीरयेत् ॥"},{"name":"ॐ अथ सकलसौभाग्यदायक श्रीविष्णुसहस्रनामस्तोत्रम् ।"},{"name":"शुक्लाम्बरधरं विष्णुं शशिवर्णं चतुर्भुजम् ।"},{"name":"प्रसन्नवदनं ध्यायेत् सर्वविघ्नोपशान्तये ॥ १॥"},{"name":"यस्य द्विरदवक्त्राद्याः पारिषद्याः परः शतम् ।"},{"name":"विघ्नं निघ्नन्ति सततं विष्वक्सेनं तमाश्रये ॥ २॥"},{"name":"व्यासं वसिष्ठनप्तारं शक्तेः पौत्रमकल्मषम् ।"},{"name":"पराशरात्मजं वन्दे शुकतातं तपोनिधिम् ॥ ३॥"},{"name":"व्यासाय विष्णुरूपाय व्यासरूपाय विष्णवे ।"},{"name":"नमो वै ब्रह्मनिधये वासिष्ठाय नमो नमः ॥ ४॥"},{"name":"अविकाराय शुद्धाय नित्याय परमात्मने ।"},{"name":"सदैकरूपरूपाय विष्णवे सर्वजिष्णवे ॥ ५॥"},{"name":"यस्य स्मरणमात्रेण जन्मसंसारबन्धनात् ।"},{"name":"विमुच्यते नमस्तस्मै विष्णवे प्रभविष्णवे ॥ ६॥"},{"name":"ॐ नमो विष्णवे प्रभविष्णवे ।"},{"name":"     श्रीवैशम्पायन उवाच ---"},{"name":"श्रुत्वा धर्मानशेषेण पावनानि च सर्वशः ।"},{"name":"युधिष्ठिरः शान्तनवं पुनरेवाभ्यभाषत ॥ ७॥"},{"name":"     युधिष्ठिर उवाच ---"},{"name":"किमेकं दैवतं लोके किं वाप्येकं परायणम् ।"},{"name":"स्तुवन्तः कं कमर्चन्तः प्राप्नुयुर्मानवाः शुभम् ॥ ८॥"},{"name":"को धर्मः सर्वधर्माणां भवतः परमो मतः ।"},{"name":"किं जपन्मुच्यते जन्तुर्जन्मसंसारबन्धनात् ॥ ९॥"},{"name":"     भीष्म उवाच ---"},{"name":"जगत्प्रभुं देवदेवमनन्तं पुरुषोत्तमम् ।"},{"name":"स्तुवन् नामसहस्रेण पुरुषः सततोत्थितः ॥ १०॥"},{"name":"तमेव चार्चयन्नित्यं  भक्त्या पुरुषमव्ययम् ।"},{"name":"ध्यायन् स्तुवन् नमस्यंश्च यजमानस्तमेव च ॥ ११॥"},{"name":"अनादिनिधनं विष्णुं सर्वलोकमहेश्वरम् ।"},{"name":"लोकाध्यक्षं स्तुवन्नित्यं सर्वदुःखातिगो भवेत् ॥ १२॥"},{"name":"ब्रह्मण्यं सर्वधर्मज्ञं लोकानां कीर्तिवर्धनम् ।"},{"name":"लोकनाथं महद्भूतं सर्वभूतभवोद्भवम् ॥ १३॥"},{"name":"एष मे सर्वधर्माणां धर्मोऽधिकतमो मतः ।"},{"name":"यद्भक्त्या पुण्डरीकाक्षं स्तवैरर्चेन्नरः सदा ॥ १४॥"},{"name":"परमं यो महत्तेजः परमं यो महत्तपः ।"},{"name":"परमं यो महद्ब्रह्म परमं यः परायणम् ॥ १५॥"},{"name":"पवित्राणां पवित्रं यो मङ्गलानां च मङ्गलम् ।"},{"name":"दैवतं दैवतानां च भूतानां योऽव्ययः पिता ॥ १६॥"},{"name":"यतः सर्वाणि भूतानि भवन्त्यादियुगागमे ।"},{"name":"यस्मिंश्च प्रलयं यान्ति पुनरेव युगक्षये ॥ १७॥"},{"name":"तस्य लोकप्रधानस्य जगन्नाथस्य भूपते ।"},{"name":"विष्णोर्नामसहस्रं मे श‍ृणु पापभयापहम् ॥ १८॥"},{"name":"यानि नामानि गौणानि विख्यातानि महात्मनः ।"},{"name":"ऋषिभिः परिगीतानि तानि वक्ष्यामि भूतये ॥ १९॥"},{"name":"ऋषिर्नाम्नां सहस्रस्य वेदव्यासो महामुनिः ॥"},{"name":"छन्दोऽनुष्टुप् तथा देवो भगवान् देवकीसुतः ॥ २०॥"},{"name":"अमृतांशूद्भवो बीजं शक्तिर्देवकिनन्दनः ।"},{"name":"त्रिसामा हृदयं तस्य शान्त्यर्थे विनियोज्यते ॥ २१॥"},{"name":"विष्णुं जिष्णुं महाविष्णुं प्रभविष्णुं महेश्वरम् ॥"},{"name":"अनेकरूप दैत्यान्तं नमामि पुरुषोत्तमं ॥ २२ ॥"},{"name":"           पूर्वन्यासः ।"},{"name":"     श्रीवेदव्यास उवाच ---"},{"name":"ॐ अस्य श्रीविष्णोर्दिव्यसहस्रनामस्तोत्रमहामन्त्रस्य ।"},{"name":"श्री वेदव्यासो भगवान् ऋषिः ।"},{"name":"अनुष्टुप् छन्दः ।"},{"name":"श्रीमहाविष्णुः परमात्मा श्रीमन्नारायणो देवता ।"},{"name":"अमृतांशूद्भवो भानुरिति बीजम् ।"},{"name":"देवकीनन्दनः स्रष्टेति शक्तिः ।"},{"name":"उद्भवः क्षोभणो देव इति परमो मन्त्रः ।"},{"name":"शङ्खभृन्नन्दकी चक्रीति कीलकम् ।"},{"name":"शार्ङ्गधन्वा गदाधर इत्यस्त्रम् ।"},{"name":"रथाङ्गपाणिरक्षोभ्य इति नेत्रम् ।"},{"name":"त्रिसामा सामगः सामेति कवचम् ।"},{"name":"आनन्दं परब्रह्मेति योनिः ।"},{"name":"ऋतुः सुदर्शनः काल इति दिग्बन्धः ॥"},{"name":"श्रीविश्वरूप इति ध्यानम् ।"},{"name":"श्रीमहाविष्णुप्रीत्यर्थे सहस्रनामस्तोत्रपाठे विनियोगः ॥"},{"name":"           अथ न्यासः ।"},{"name":"ॐ शिरसि वेदव्यासऋषये नमः ।"},{"name":"मुखे अनुष्टुप्छन्दसे नमः ।"},{"name":"हृदि श्रीकृष्णपरमात्मदेवतायै नमः ।"},{"name":"गुह्ये अमृतांशूद्भवो भानुरिति बीजाय नमः ।"},{"name":"पादयोर्देवकीनन्दनः स्रष्टेति शक्तये नमः ।"},{"name":"सर्वाङ्गे शङ्खभृन्नन्दकी चक्रीति कीलकाय नमः ।"},{"name":"करसम्पूटे मम श्रीकृष्णप्रीत्यर्थे जपे विनियोगाय नमः ॥"},{"name":"इति ऋषयादिन्यासः ॥"},{"name":"           अथ करन्यासः ।"},{"name":"ॐ विश्वं विष्णुर्वषट्कार इत्यङ्गुष्ठाभ्यां नमः ।"},{"name":"अमृतांशूद्भवो भानुरिति तर्जनीभ्यां नमः ।"},{"name":"ब्रह्मण्यो ब्रह्मकृद्ब्रह्मेति मध्यमाभ्यां नमः ।"},{"name":"सुवर्णबिन्दुरक्षोभ्य इत्यनामिकाभ्यां नमः ।"},{"name":"निमिषोऽनिमिषः स्रग्वीति कनिष्ठिकाभ्यां नमः ।"},{"name":"रथाङ्गपाणिरक्षोभ्य इति करतलकरपृष्ठाभ्यां नमः ।"},{"name":"इति करन्यासः ।"},{"name":"           अथ षडङ्गन्यासः ।"},{"name":"ॐ विश्वं विष्णुर्वषट्कार इति हृदयाय नमः ।"},{"name":"अमृतांशूद्भवो भानुरिति शिरसे स्वाहा ।"},{"name":"ब्रह्मण्यो ब्रह्मकृद्ब्रह्मेति शिखायै वषट् ।"},{"name":"सुवर्णबिन्दुरक्षोभ्य इति कवचाय हुम् ।"},{"name":"निमिषोऽनिमिषः स्रग्वीति नेत्रत्रयाय वौषट् ।"},{"name":"रथाङ्गपाणिरक्षोभ्य इत्यस्त्राय फट् ।"},{"name":"इति षडङ्गन्यासः ॥"},{"name":"श्रीकृष्णप्रीत्यर्थे विष्णोर्दिव्यसहस्रनामजपमहं"},{"name":"करिष्ये इति सङ्कल्पः ।"},{"name":"           अथ ध्यानम् ।"},{"name":"क्षीरोदन्वत्प्रदेशे शुचिमणिविलसत्सैकतेर्मौक्तिकानां"},{"name":"मालाकॢप्तासनस्थः स्फटिकमणिनिभैर्मौक्तिकैर्मण्डिताङ्गः ।"},{"name":"शुभ्रैरभ्रैरदभ्रैरुपरिविरचितैर्मुक्तपीयूष वर्षैः"},{"name":"आनन्दी नः पुनीयादरिनलिनगदा शङ्खपाणिर्मुकुन्दः ॥ १॥"},{"name":"भूः पादौ यस्य नाभिर्वियदसुरनिलश्चन्द्र सूर्यौ च नेत्रे"},{"name":"कर्णावाशाः शिरो द्यौर्मुखमपि दहनो यस्य वास्तेयमब्धिः ।"},{"name":"अन्तःस्थं यस्य विश्वं सुरनरखगगोभोगिगन्धर्वदैत्यैः"},{"name":"चित्रं रंरम्यते तं त्रिभुवन वपुषं विष्णुमीशं नमामि ॥ २॥"},{"name":"ॐ शान्ताकारं भुजगशयनं पद्मनाभं सुरेशं"},{"name":"विश्वाधारं गगनसदृशं मेघवर्णं शुभाङ्गम् ।"},{"name":"लक्ष्मीकान्तं कमलनयनं योगिभिर्ध्यानगम्यं  var  योगिहृद्ध्यानगम्यं"},{"name":"वन्दे विष्णुं भवभयहरं सर्वलोकैकनाथम् ॥ ३॥"},{"name":"मेघश्यामं पीतकौशेयवासं"},{"name":"श्रीवत्साङ्कं कौस्तुभोद्भासिताङ्गम् ।"},{"name":"पुण्योपेतं पुण्डरीकायताक्षं"},{"name":"विष्णुं वन्दे सर्वलोकैकनाथम् ॥ ४॥"},{"name":"नमः समस्तभूतानामादिभूताय भूभृते ।"},{"name":"अनेकरूपरूपाय विष्णवे प्रभविष्णवे ॥ ५॥"},{"name":"सशङ्खचक्रं सकिरीटकुण्डलं"},{"name":"सपीतवस्त्रं सरसीरुहेक्षणम् ।"},{"name":"सहारवक्षःस्थलकौस्तुभश्रियं  var  स्थलशोभिकौस्तुभं"},{"name":"नमामि विष्णुं शिरसा चतुर्भुजम् ॥ ६॥"},{"name":"छायायां पारिजातस्य हेमसिंहासनोपरि"},{"name":"आसीनमम्बुदश्याममायताक्षमलंकृतम् ।"},{"name":"चन्द्राननं चतुर्बाहुं श्रीवत्साङ्कित वक्षसं"},{"name":"रुक्मिणी सत्यभामाभ्यां सहितं कृष्णमाश्रये ॥ ७॥"},{"name":"      स्तोत्रम् ।"},{"name":"           हरिः ॐ ।"},{"name":"विश्वं विष्णुर्वषट्कारो भूतभव्यभवत्प्रभुः ।"},{"name":"भूतकृद्भूतभृद्भावो भूतात्मा भूतभावनः ॥ १॥"},{"name":"पूतात्मा परमात्मा च मुक्तानां परमा गतिः ।"},{"name":"अव्ययः पुरुषः साक्षी क्षेत्रज्ञोऽक्षर एव च ॥ २॥"},{"name":"योगो योगविदां नेता प्रधानपुरुषेश्वरः ।"},{"name":"नारसिंहवपुः श्रीमान् केशवः पुरुषोत्तमः ॥ ३॥"},{"name":"सर्वः शर्वः शिवः स्थाणुर्भूतादिर्निधिरव्ययः ।"},{"name":"सम्भवो भावनो भर्ता प्रभवः प्रभुरीश्वरः ॥ ४॥"},{"name":"स्वयम्भूः शम्भुरादित्यः पुष्कराक्षो महास्वनः ।"},{"name":"अनादिनिधनो धाता विधाता धातुरुत्तमः ॥ ५॥"},{"name":"अप्रमेयो हृषीकेशः पद्मनाभोऽमरप्रभुः ।"},{"name":"विश्वकर्मा मनुस्त्वष्टा स्थविष्ठः स्थविरो ध्रुवः ॥ ६॥"},{"name":"अग्राह्यः शाश्वतः कृष्णो लोहिताक्षः प्रतर्दनः ।"},{"name":"प्रभूतस्त्रिककुब्धाम पवित्रं मङ्गलं परम् ॥ ७॥"},{"name":"ईशानः प्राणदः प्राणो ज्येष्ठः श्रेष्ठः प्रजापतिः ।"},{"name":"हिरण्यगर्भो भूगर्भो माधवो मधुसूदनः ॥ ८॥"},{"name":"ईश्वरो विक्रमी धन्वी मेधावी विक्रमः क्रमः ।"},{"name":"अनुत्तमो दुराधर्षः कृतज्ञः कृतिरात्मवान् ॥ ९॥"},{"name":"सुरेशः शरणं शर्म विश्वरेताः प्रजाभवः ।"},{"name":"अहः संवत्सरो व्यालः प्रत्ययः सर्वदर्शनः ॥ १०॥"},{"name":"अजः सर्वेश्वरः सिद्धः सिद्धिः सर्वादिरच्युतः ।"},{"name":"वृषाकपिरमेयात्मा सर्वयोगविनिःसृतः ॥ ११॥"},{"name":"वसुर्वसुमनाः सत्यः समात्माऽसम्मितः समः ।"},{"name":"अमोघः पुण्डरीकाक्षो वृषकर्मा वृषाकृतिः ॥ १२॥"},{"name":"रुद्रो बहुशिरा बभ्रुर्विश्वयोनिः शुचिश्रवाः ।"},{"name":"अमृतः शाश्वतस्थाणुर्वरारोहो महातपाः ॥ १३॥"},{"name":"सर्वगः सर्वविद्भानुर्विष्वक्सेनो जनार्दनः ।"},{"name":"वेदो वेदविदव्यङ्गो वेदाङ्गो वेदवित् कविः ॥ १४॥"},{"name":"लोकाध्यक्षः सुराध्यक्षो धर्माध्यक्षः कृताकृतः ।"},{"name":"चतुरात्मा चतुर्व्यूहश्चतुर्दंष्ट्रश्चतुर्भुजः ॥ १५॥"},{"name":"भ्राजिष्णुर्भोजनं भोक्ता सहिष्णुर्जगदादिजः ।"},{"name":"अनघो विजयो जेता विश्वयोनिः पुनर्वसुः ॥ १६॥"},{"name":"उपेन्द्रो वामनः प्रांशुरमोघः शुचिरूर्जितः ।"},{"name":"अतीन्द्रः सङ्ग्रहः सर्गो धृतात्मा नियमो यमः ॥ १७॥"},{"name":"वेद्यो वैद्यः सदायोगी वीरहा माधवो मधुः ।"},{"name":"अतीन्द्रियो महामायो महोत्साहो महाबलः ॥ १८॥"},{"name":"महाबुद्धिर्महावीर्यो महाशक्तिर्महाद्युतिः ।"},{"name":"अनिर्देश्यवपुः श्रीमानमेयात्मा महाद्रिधृक् ॥ १९॥"},{"name":"महेष्वासो महीभर्ता श्रीनिवासः सतां गतिः ।"},{"name":"अनिरुद्धः सुरानन्दो गोविन्दो गोविदां पतिः ॥ २०॥"},{"name":"मरीचिर्दमनो हंसः सुपर्णो भुजगोत्तमः ।"},{"name":"हिरण्यनाभः सुतपाः पद्मनाभः प्रजापतिः ॥ २१॥"},{"name":"अमृत्युः सर्वदृक् सिंहः सन्धाता सन्धिमान् स्थिरः ।"},{"name":"अजो दुर्मर्षणः शास्ता विश्रुतात्मा सुरारिहा ॥ २२॥"},{"name":"गुरुर्गुरुतमो धाम सत्यः सत्यपराक्रमः ।"},{"name":"निमिषोऽनिमिषः स्रग्वी वाचस्पतिरुदारधीः ॥ २३॥"},{"name":"अग्रणीर्ग्रामणीः श्रीमान् न्यायो नेता समीरणः ।"},{"name":"सहस्रमूर्धा विश्वात्मा सहस्राक्षः सहस्रपात् ॥ २४॥"},{"name":"आवर्तनो निवृत्तात्मा संवृतः सम्प्रमर्दनः ।"},{"name":"अहः संवर्तको वह्निरनिलो धरणीधरः ॥ २५॥"},{"name":"सुप्रसादः प्रसन्नात्मा विश्वधृग्विश्वभुग्विभुः ।"},{"name":"सत्कर्ता सत्कृतः साधुर्जह्नुर्नारायणो नरः ॥ २६॥"},{"name":"असङ्ख्येयोऽप्रमेयात्मा विशिष्टः शिष्टकृच्छुचिः ।"},{"name":"सिद्धार्थः सिद्धसङ्कल्पः सिद्धिदः सिद्धिसाधनः ॥ २७॥"},{"name":"वृषाही वृषभो विष्णुर्वृषपर्वा वृषोदरः ।"},{"name":"वर्धनो वर्धमानश्च विविक्तः श्रुतिसागरः ॥ २८॥"},{"name":"सुभुजो दुर्धरो वाग्मी महेन्द्रो वसुदो वसुः ।"},{"name":"नैकरूपो बृहद्रूपः शिपिविष्टः प्रकाशनः ॥ २९॥"},{"name":"ओजस्तेजोद्युतिधरः प्रकाशात्मा प्रतापनः ।"},{"name":"ऋद्धः स्पष्टाक्षरो मन्त्रश्चन्द्रांशुर्भास्करद्युतिः ॥ ३०॥"},{"name":"अमृतांशूद्भवो भानुः शशबिन्दुः सुरेश्वरः ।"},{"name":"औषधं जगतः सेतुः सत्यधर्मपराक्रमः ॥ ३१॥"},{"name":"भूतभव्यभवन्नाथः पवनः पावनोऽनलः ।"},{"name":"कामहा कामकृत्कान्तः कामः कामप्रदः प्रभुः ॥ ३२॥"},{"name":"युगादिकृद्युगावर्तो नैकमायो महाशनः ।"},{"name":"अदृश्यो व्यक्तरूपश्च सहस्रजिदनन्तजित् ॥ ३३॥"},{"name":"इष्टोऽविशिष्टः शिष्टेष्टः शिखण्डी नहुषो वृषः ।"},{"name":"क्रोधहा क्रोधकृत्कर्ता विश्वबाहुर्महीधरः ॥ ३४॥"},{"name":"अच्युतः प्रथितः प्राणः प्राणदो वासवानुजः ।"},{"name":"अपांनिधिरधिष्ठानमप्रमत्तः प्रतिष्ठितः ॥ ३५॥"},{"name":"स्कन्दः स्कन्दधरो धुर्यो वरदो वायुवाहनः ।"},{"name":"वासुदेवो बृहद्भानुरादिदेवः पुरन्दरः ॥ ३६॥"},{"name":"अशोकस्तारणस्तारः शूरः शौरिर्जनेश्वरः ।"},{"name":"अनुकूलः शतावर्तः पद्मी पद्मनिभेक्षणः ॥ ३७॥"},{"name":"पद्मनाभोऽरविन्दाक्षः पद्मगर्भः शरीरभृत् ।"},{"name":"महर्द्धिरृद्धो वृद्धात्मा महाक्षो गरुडध्वजः ॥ ३८॥"},{"name":"अतुलः शरभो भीमः समयज्ञो हविर्हरिः ।"},{"name":"सर्वलक्षणलक्षण्यो लक्ष्मीवान् समितिञ्जयः ॥ ३९॥"},{"name":"विक्षरो रोहितो मार्गो हेतुर्दामोदरः सहः ।"},{"name":"महीधरो महाभागो वेगवानमिताशनः ॥ ४०॥"},{"name":"उद्भवः क्षोभणो देवः श्रीगर्भः परमेश्वरः ।"},{"name":"करणं कारणं कर्ता विकर्ता गहनो गुहः ॥ ४१॥"},{"name":"व्यवसायो व्यवस्थानः संस्थानः स्थानदो ध्रुवः ।"},{"name":"परर्द्धिः परमस्पष्टस्तुष्टः पुष्टः शुभेक्षणः ॥ ४२॥"},{"name":"रामो विरामो विरजो मार्गो नेयो नयोऽनयः । or विरामो विरतो"},{"name":"वीरः शक्तिमतां श्रेष्ठो धर्मो धर्मविदुत्तमः ॥ ४३॥"},{"name":"वैकुण्ठः पुरुषः प्राणः प्राणदः प्रणवः पृथुः ।"},{"name":"हिरण्यगर्भः शत्रुघ्नो व्याप्तो वायुरधोक्षजः ॥ ४४॥"},{"name":"ऋतुः सुदर्शनः कालः परमेष्ठी परिग्रहः ।"},{"name":"उग्रः संवत्सरो दक्षो विश्रामो विश्वदक्षिणः ॥ ४५॥"},{"name":"विस्तारः स्थावरस्थाणुः प्रमाणं बीजमव्ययम् ।"},{"name":"अर्थोऽनर्थो महाकोशो महाभोगो महाधनः ॥ ४६॥"},{"name":"अनिर्विण्णः स्थविष्ठोऽभूर्धर्मयूपो महामखः ।"},{"name":"नक्षत्रनेमिर्नक्षत्री क्षमः क्षामः समीहनः ॥ ४७॥"},{"name":"यज्ञ इज्यो महेज्यश्च क्रतुः सत्रं सतां गतिः ।"},{"name":"सर्वदर्शी विमुक्तात्मा सर्वज्ञो ज्ञानमुत्तमम् ॥ ४८॥"},{"name":"सुव्रतः सुमुखः सूक्ष्मः सुघोषः सुखदः सुहृत् ।"},{"name":"मनोहरो जितक्रोधो वीरबाहुर्विदारणः ॥ ४९॥"},{"name":"स्वापनः स्ववशो व्यापी नैकात्मा नैककर्मकृत् ।"},{"name":"वत्सरो वत्सलो वत्सी रत्नगर्भो धनेश्वरः ॥ ५०॥"},{"name":"धर्मगुब्धर्मकृद्धर्मी सदसत्क्षरमक्षरम् ।"},{"name":"अविज्ञाता सहस्रांशुर्विधाता कृतलक्षणः ॥ ५१॥"},{"name":"गभस्तिनेमिः सत्त्वस्थः सिंहो भूतमहेश्वरः ।"},{"name":"आदिदेवो महादेवो देवेशो देवभृद्गुरुः ॥ ५२॥"},{"name":"उत्तरो गोपतिर्गोप्ता ज्ञानगम्यः पुरातनः ।"},{"name":"शरीरभूतभृद्भोक्ता कपीन्द्रो भूरिदक्षिणः ॥ ५३॥"},{"name":"सोमपोऽमृतपः सोमः पुरुजित्पुरुसत्तमः ।"},{"name":"विनयो जयः सत्यसन्धो दाशार्हः सात्वताम्पतिः ॥ ५४॥ विनियोज्यः"},{"name":"जीवो विनयिता साक्षी मुकुन्दोऽमितविक्रमः ।"},{"name":"अम्भोनिधिरनन्तात्मा महोदधिशयोऽन्तकः ॥ ५५॥"},{"name":"अजो महार्हः स्वाभाव्यो जितामित्रः प्रमोदनः ।"},{"name":"आनन्दो नन्दनो नन्दः सत्यधर्मा त्रिविक्रमः ॥ ५६॥"},{"name":"महर्षिः कपिलाचार्यः कृतज्ञो मेदिनीपतिः ।"},{"name":"त्रिपदस्त्रिदशाध्यक्षो महाश‍ृङ्गः कृतान्तकृत् ॥ ५७॥"},{"name":"महावराहो गोविन्दः सुषेणः कनकाङ्गदी ।"},{"name":"गुह्यो गभीरो गहनो गुप्तश्चक्रगदाधरः ॥ ५८॥"},{"name":"वेधाः स्वाङ्गोऽजितः कृष्णो दृढः सङ्कर्षणोऽच्युतः ।"},{"name":"वरुणो वारुणो वृक्षः पुष्कराक्षो महामनाः ॥ ५९॥"},{"name":"भगवान् भगहाऽऽनन्दी वनमाली हलायुधः ।"},{"name":"आदित्यो ज्योतिरादित्यः सहिष्णुर्गतिसत्तमः ॥ ६०॥"},{"name":"सुधन्वा खण्डपरशुर्दारुणो द्रविणप्रदः ।"},{"name":"दिवस्पृक् सर्वदृग्व्यासो वाचस्पतिरयोनिजः ॥ ६१॥  var  दिविस्पृक्"},{"name":"त्रिसामा सामगः साम निर्वाणं भेषजं भिषक् ।"},{"name":"संन्यासकृच्छमः शान्तो निष्ठा शान्तिः परायणम् ॥ ६२॥"},{"name":"शुभाङ्गः शान्तिदः स्रष्टा कुमुदः कुवलेशयः ।"},{"name":"गोहितो गोपतिर्गोप्ता वृषभाक्षो वृषप्रियः ॥ ६३॥"},{"name":"अनिवर्ती निवृत्तात्मा सङ्क्षेप्ता क्षेमकृच्छिवः ।"},{"name":"श्रीवत्सवक्षाः श्रीवासः श्रीपतिः श्रीमतांवरः ॥ ६४॥"},{"name":"श्रीदः श्रीशः श्रीनिवासः श्रीनिधिः श्रीविभावनः ।"},{"name":"श्रीधरः श्रीकरः श्रेयः श्रीमाँल्लोकत्रयाश्रयः ॥ ६५॥"},{"name":"स्वक्षः स्वङ्गः शतानन्दो नन्दिर्ज्योतिर्गणेश्वरः ।"},{"name":"विजितात्माऽविधेयात्मा सत्कीर्तिश्छिन्नसंशयः ॥ ६६॥"},{"name":"उदीर्णः सर्वतश्चक्षुरनीशः शाश्वतस्थिरः ।"},{"name":"भूशयो भूषणो भूतिर्विशोकः शोकनाशनः ॥ ६७॥"},{"name":"अर्चिष्मानर्चितः कुम्भो विशुद्धात्मा विशोधनः ।"},{"name":"अनिरुद्धोऽप्रतिरथः प्रद्युम्नोऽमितविक्रमः ॥ ६८॥"},{"name":"कालनेमिनिहा वीरः शौरिः शूरजनेश्वरः ।"},{"name":"त्रिलोकात्मा त्रिलोकेशः केशवः केशिहा हरिः ॥ ६९॥"},{"name":"कामदेवः कामपालः कामी कान्तः कृतागमः ।"},{"name":"अनिर्देश्यवपुर्विष्णुर्वीरोऽनन्तो धनञ्जयः ॥ ७०॥"},{"name":"ब्रह्मण्यो ब्रह्मकृद् ब्रह्मा ब्रह्म ब्रह्मविवर्धनः ।"},{"name":"ब्रह्मविद् ब्राह्मणो ब्रह्मी ब्रह्मज्ञो ब्राह्मणप्रियः ॥ ७१॥"},{"name":"महाक्रमो महाकर्मा महातेजा महोरगः ।"},{"name":"महाक्रतुर्महायज्वा महायज्ञो महाहविः ॥ ७२॥"},{"name":"स्तव्यः स्तवप्रियः स्तोत्रं स्तुतिः स्तोता रणप्रियः ।"},{"name":"पूर्णः पूरयिता पुण्यः पुण्यकीर्तिरनामयः ॥ ७३॥"},{"name":"मनोजवस्तीर्थकरो वसुरेता वसुप्रदः ।"},{"name":"वसुप्रदो वासुदेवो वसुर्वसुमना हविः ॥ ७४॥"},{"name":"सद्गतिः सत्कृतिः सत्ता सद्भूतिः सत्परायणः ।"},{"name":"शूरसेनो यदुश्रेष्ठः सन्निवासः सुयामुनः ॥ ७५॥"},{"name":"भूतावासो वासुदेवः सर्वासुनिलयोऽनलः ।"},{"name":"दर्पहा दर्पदो दृप्तो दुर्धरोऽथापराजितः ॥ ७६॥"},{"name":"विश्वमूर्तिर्महामूर्तिर्दीप्तमूर्तिरमूर्तिमान् ।"},{"name":"अनेकमूर्तिरव्यक्तः शतमूर्तिः शताननः ॥ ७७॥"},{"name":"एको नैकः सवः कः किं यत् तत्पदमनुत्तमम् ।"},{"name":"लोकबन्धुर्लोकनाथो माधवो भक्तवत्सलः ॥ ७८॥"},{"name":"सुवर्णवर्णो हेमाङ्गो वराङ्गश्चन्दनाङ्गदी ।"},{"name":"वीरहा विषमः शून्यो घृताशीरचलश्चलः ॥ ७९॥"},{"name":"अमानी मानदो मान्यो लोकस्वामी त्रिलोकधृक् ।"},{"name":"सुमेधा मेधजो धन्यः सत्यमेधा धराधरः ॥ ८०॥"},{"name":"तेजोवृषो द्युतिधरः सर्वशस्त्रभृतां वरः ।"},{"name":"प्रग्रहो निग्रहो व्यग्रो नैकश‍ृङ्गो गदाग्रजः ॥ ८१॥"},{"name":"चतुर्मूर्तिश्चतुर्बाहुश्चतुर्व्यूहश्चतुर्गतिः ।"},{"name":"चतुरात्मा चतुर्भावश्चतुर्वेदविदेकपात् ॥ ८२॥"},{"name":"समावर्तोऽनिवृत्तात्मा दुर्जयो दुरतिक्रमः ।"},{"name":"दुर्लभो दुर्गमो दुर्गो दुरावासो दुरारिहा ॥ ८३॥"},{"name":"शुभाङ्गो लोकसारङ्गः सुतन्तुस्तन्तुवर्धनः ।"},{"name":"इन्द्रकर्मा महाकर्मा कृतकर्मा कृतागमः ॥ ८४॥"},{"name":"उद्भवः सुन्दरः सुन्दो रत्ननाभः सुलोचनः ।"},{"name":"अर्को वाजसनः श‍ृङ्गी जयन्तः सर्वविज्जयी ॥ ८५॥"},{"name":"सुवर्णबिन्दुरक्षोभ्यः सर्ववागीश्वरेश्वरः ।"},{"name":"महाह्रदो महागर्तो महाभूतो महानिधिः ॥ ८६॥"},{"name":"कुमुदः कुन्दरः कुन्दः पर्जन्यः पावनोऽनिलः ।"},{"name":"अमृताशोऽमृतवपुः सर्वज्ञः सर्वतोमुखः ॥ ८७॥"},{"name":"सुलभः सुव्रतः सिद्धः शत्रुजिच्छत्रुतापनः ।"},{"name":"न्यग्रोधोऽदुम्बरोऽश्वत्थश्चाणूरान्ध्रनिषूदनः ॥ ८८॥"},{"name":"सहस्रार्चिः सप्तजिह्वः सप्तैधाः सप्तवाहनः ।"},{"name":"अमूर्तिरनघोऽचिन्त्यो भयकृद्भयनाशनः ॥ ८९॥"},{"name":"अणुर्बृहत्कृशः स्थूलो गुणभृन्निर्गुणो महान् ।"},{"name":"अधृतः स्वधृतः स्वास्यः प्राग्वंशो वंशवर्धनः ॥ ९०॥"},{"name":"भारभृत् कथितो योगी योगीशः सर्वकामदः ।"},{"name":"आश्रमः श्रमणः क्षामः सुपर्णो वायुवाहनः ॥ ९१॥"},{"name":"धनुर्धरो धनुर्वेदो दण्डो दमयिता दमः ।"},{"name":"अपराजितः सर्वसहो नियन्ताऽनियमोऽयमः ॥ ९२॥"},{"name":"सत्त्ववान् सात्त्विकः सत्यः सत्यधर्मपरायणः ।"},{"name":"अभिप्रायः प्रियार्होऽर्हः प्रियकृत् प्रीतिवर्धनः ॥ ९३॥"},{"name":"विहायसगतिर्ज्योतिः सुरुचिर्हुतभुग्विभुः ।"},{"name":"रविर्विरोचनः सूर्यः सविता रविलोचनः ॥ ९४॥"},{"name":"अनन्तो हुतभुग्भोक्ता सुखदो नैकजोऽग्रजः ।"},{"name":"अनिर्विण्णः सदामर्षी लोकाधिष्ठानमद्भुतः ॥ ९५॥"},{"name":"सनात्सनातनतमः कपिलः कपिरव्ययः ।"},{"name":"स्वस्तिदः स्वस्तिकृत्स्वस्ति स्वस्तिभुक्स्वस्तिदक्षिणः ॥ ९६॥"},{"name":"अरौद्रः कुण्डली चक्री विक्रम्यूर्जितशासनः ।"},{"name":"शब्दातिगः शब्दसहः शिशिरः शर्वरीकरः ॥ ९७॥"},{"name":"अक्रूरः पेशलो दक्षो दक्षिणः क्षमिणांवरः ।"},{"name":"विद्वत्तमो वीतभयः पुण्यश्रवणकीर्तनः ॥ ९८॥"},{"name":"उत्तारणो दुष्कृतिहा पुण्यो दुःस्वप्ननाशनः ।"},{"name":"वीरहा रक्षणः सन्तो जीवनः पर्यवस्थितः ॥ ९९॥"},{"name":"अनन्तरूपोऽनन्तश्रीर्जितमन्युर्भयापहः ।"},{"name":"चतुरश्रो गभीरात्मा विदिशो व्यादिशो दिशः ॥ १००॥"},{"name":"अनादिर्भूर्भुवो लक्ष्मीः सुवीरो रुचिराङ्गदः ।"},{"name":"जननो जनजन्मादिर्भीमो भीमपराक्रमः ॥ १०१॥"},{"name":"आधारनिलयोऽधाता पुष्पहासः प्रजागरः ।"},{"name":"ऊर्ध्वगः सत्पथाचारः प्राणदः प्रणवः पणः ॥ १०२॥"},{"name":"प्रमाणं प्राणनिलयः प्राणभृत्प्राणजीवनः ।"},{"name":"तत्त्वं तत्त्वविदेकात्मा जन्ममृत्युजरातिगः ॥ १०३॥"},{"name":"भूर्भुवःस्वस्तरुस्तारः सविता प्रपितामहः ।"},{"name":"यज्ञो यज्ञपतिर्यज्वा यज्ञाङ्गो यज्ञवाहनः ॥ १०४॥"},{"name":"यज्ञभृद् यज्ञकृद् यज्ञी यज्ञभुग् यज्ञसाधनः ।"},{"name":"यज्ञान्तकृद् यज्ञगुह्यमन्नमन्नाद एव च ॥ १०५॥"},{"name":"आत्मयोनिः स्वयञ्जातो वैखानः सामगायनः ।"},{"name":"देवकीनन्दनः स्रष्टा क्षितीशः पापनाशनः ॥ १०६॥"},{"name":"शङ्खभृन्नन्दकी चक्री शार्ङ्गधन्वा गदाधरः ।"},{"name":"रथाङ्गपाणिरक्षोभ्यः सर्वप्रहरणायुधः ॥ १०७॥"},{"name":"सर्वप्रहरणायुध ॐ नम इति ।"},{"name":"वनमाली गदी शार्ङ्गी शङ्खी चक्री च नन्दकी ।"},{"name":"श्रीमान् नारायणो विष्णुर्वासुदेवोऽभिरक्षतु ॥ १०८॥"},{"name":"श्री वासुदेवोऽभिरक्षतु ॐ नम इति ।"},{"name":"           उत्तरन्यासः ।"},{"name":"     भीष्म उवाच ---"},{"name":"इतीदं कीर्तनीयस्य केशवस्य महात्मनः ।"},{"name":"नाम्नां सहस्रं दिव्यानामशेषेण प्रकीर्तितम् ॥ १॥"},{"name":"य इदं श‍ृणुयान्नित्यं यश्चापि परि…"}]